---
author: napbuf
comments: true
date: 2010-12-30 08:02:14+00:00
layout: post
slug: anecdotari-alternatiu
title: Algunes curiositats sobre Nanjing i Tianjin
wordpress_id: 929
categories:
- Xina
- 'Xina: Curiositats'
- 'Xina: Jiangsu'
---

M'he adonat que sovint les coses que més em criden l'atenció són les que probablement tinguin menys importància. I també veig que pocs cops en parlo. O potser sí que en parlo, però no en faig fotos. Treure una reflex en segons quins moments pot incomodar; de fet potser és més per la mandra a treure-la que no pas per incomodar.

Després d'alguns viatges (i els que em queden!!!) he de dir que les coses que he vist pujada en un autobús són les que més m'han sorprès. Agafar autobusos públics que no saps on et portaran en ciutats com Qingdao o la mateixa Beijing et pot portar a barris i racons que d'una altra manera mai podria accedir-hi. I això també em dóna un punt de tranquil·litat. Pensar que algun dia ho podré oblidar i que no hi haurà fotos per poder recordar-ho l'hi dóna un valor afegit!!

Fa 3 dies me'n vaig anar a Nanjing (al costat de Shanghai) i tornant de passada a Beijing vaig passar per Tianjin (a 30minuts amb un tren que agafa velocitats de 280km/h segons el panell informatiu). Quan estava a Nanjing volia agafar un autobús per anar a alguns poblets del costat, però se'm resisteix. El xinès segueix sent un problema alhora d'entendre i fer-me entendre en segons quines circumstàncies, i em fot!!
A les estacions d'autobusos rarament (i dic rarament perquè posar mai sonaria massa fort) parlen anglès, i no tenen prospectes sobre els horaris dels autobusos, ni preus ni coses d'aquestes. És anar, demanar per anar a algun lloc, esperar fins que surti, pagar, pujar i viatjar. Si parlés xinès tot seria més fàcil. Vas, demanes l'hora, et prepares el dia, a l'hora de sortida vas cap allà l'agafes i punt. Però per mi no és tan fàcil, i menys quant tinc el temps just. Però en fi, serà qüestió de buscar la traducció d'un parell de frases en xinès, memoritzar-les i intentar-ho.

Us deixo algunes curiositats que vaig anar trobant pel camí (algunes, d'altres me les reservo per mi!! Més que res perquè no en tinc fotos).

**Després de veure això, qui es menja un plat d'ànec pequinès??** (que per cert, està boníssim!!!)

[![](http://napbuf.files.wordpress.com/2010/12/img_6676-1024x768.jpg?w=200)](http://napbuf.files.wordpress.com/2010/12/img_6676-1024x768.jpg)

![](http://napbuf.files.wordpress.com/2010/12/img_6677-1024x768.jpg?w=300)

**
**

![](http://napbuf.files.wordpress.com/2010/12/img_6774-1024x768.jpg?w=300)

**Escrivint amb aigua**. A Nanjing vaig veure un home que escrivia amb un pinzell enorme frases o dites en xinès amb aigua al terra de davant del Temple Fuzi (temple de Confuci). Al cap d'un minut d'haver-ho escrit s'esborrava, així que havies d'estar atenta quan ho feia. M'hauria agradat saber què hi deia. El tio no demanava diners. Només anava, pintava una mica amb aigua (hi ha qui diria que netejava el carrer, i gratis!!) i la gent s'agrupava per veure-ho. Ja ho havia vist altres cops a Beijing, però m'havia passat bastant desapercebut.
![](http://napbuf.files.wordpress.com/2010/12/img_6778-1024x768.jpg?w=200)

[![](http://napbuf.files.wordpress.com/2010/12/img_6780-1024x768.jpg?w=200)](http://napbuf.files.wordpress.com/2010/12/img_6780-1024x768.jpg)

**Gaudí a Tianjin**. Quan es van cansar d'anar trencant les rajoles per fer el trencadís van posar el gerros sencers!!! jaja


![](http://napbuf.files.wordpress.com/2010/12/img_6841-1024x768.jpg?w=300)![](http://napbuf.files.wordpress.com/2010/12/img_6840.jpg?w=300)


![](http://napbuf.files.wordpress.com/2010/12/img_6843.jpg?w=300)

**Pescant a Tianjin**. A Tianjin hi ha un riu que separa la ciutat. Bàsicament la ciutat està a la part sud del riu, i l'estació d'autobusos i trens al nord. El riu és força ample i està ple de ponts preciosos. És molt curiós veure com des de les 5:30 (hora en què arribava el meu tren, i confirmo que és horrible) la gent hi va a pescar. Fan un foradet al gel i es posen de cara al sol intentant pescar. Hi havia gent intentant pescar pertot el riu, era una imatge curiosa. També hi havia gent que provava de patinar sobre gel sense patins, però quatre turistes que s'espantaven a la primera de caure. Mireu la cara del tio que està pelant-se de fred al centre sud de la imatge (després de veure la imatge reduïda de mida i resolució, és pràcticament impossible veure-li la cara, així que he fet una ampliació a sota). Fotia un fred de cullons, suposo que per això no vaig fer gaires fotos. Tenia els dits glaçats!!! Sensació tèrmica de -11ºC a les 12 del migdia, a les 6 del matí "ni te cuento"!!!

![](http://napbuf.files.wordpress.com/2010/12/img_6892-1024x768.jpg?w=300)![](http://napbuf.files.wordpress.com/2010/12/img_6896-1024x768.jpg?w=300)


[![](http://napbuf.files.wordpress.com/2010/12/img_6896.jpg?w=213)](http://napbuf.files.wordpress.com/2010/12/img_6896.jpg)




_Per variar tinc bastantes fotos del viatge, que per cert les dos ciutats val la pena veure-les. Són bastant diferents, Nanjing té un clima molt més agradable que Tianjin. Vaig passar molt fred a Tianjin... Però em va agradar passejar-me per una ciutat amb tanta influència europea; era com visitar una ciutat una mica més familiar... Si després tinc un moment faré un grup de fotos i les penjaré._
