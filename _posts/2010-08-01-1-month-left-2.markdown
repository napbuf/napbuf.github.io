---
author: napbuf
comments: true
date: 2010-08-01 17:23:00+00:00
layout: post
slug: 1-month-left-2
title: 1 month left!!
wordpress_id: 60
categories:
- Xina
- 'Xina: Preparatius'
---

A un mes vista de marxar de casona i emprendre el viatge més llarg i llunyà que mai hagi fet, encara no tinc massa clar que sigui conscient de on vaig.  
No tinc ni casa, ni projecte a desenvolupar, ni tan sols tinc la carta d'admissió de la universitat d'allà que em permeti treure'm el visat d'estudiant!! I per si fós massa fàcil tot plegat, resulta que estem a agost, i per tant, universitats tancades, consulats amb horaris i dates d'entrega especials,...  
I el què encara em sorprèn més, que tot i ser conscient de tots els passos que encara em queda per fer abans no marxi i el poc temps que em queda, sembla que la calma s'ha apoderat de mi, fet poc comú. Potser és la calor que m'ha trastocat, o la sensació de saber que aquesta aventura passarà, i que res ni ningú podrà tirar-me enrere.  
Arribaré a temps per marxar el 2 de setembre?  
  
Avui he començat a mirar per internet a veure si trobava gent per compartir pis a Beijing, tot i que no descarto el tema residència malgrat les increïbles restriccions que té. Demà escriuré una carta a la universitat plena de preguntes, i a veure si amb una mica de sort, se me'n resolt alguna...  
  
Tinc la sensació que no serà un viatge massa planejat, i que marxaré amb la idea d'haver-me deixat moltes coses per fer, només espero tenir el visat a la butxaca, el moneder sota fons segur (no descobriré el meu amagatall...) i la càmera de fotos penjant del coll com a bona catalana que se'n va a Xina. Tindran alguna "Sagrada Família" pels catalans que anem allà?
