---
author: napbuf
comments: true
date: 2010-09-14 10:01:28+00:00
layout: post
slug: aires-catalans-per-beijing-en-la-diada
title: Aires catalans per Beijing en la Diada
wordpress_id: 251
categories:
- Xina
- 'Xina: Beijing: Visitant Beijing'
---

Doncs sí! A Beijing també vam celebrar la Diada!! I va ser xulíssim!

El Casal Català de Beijing va organitzar una trobada per tothom qui vulgués anar-hi per tal de celebrar la Diada en un bar a Sanlitun (una de les zones més conegudes de Beijing per l'ambient i els baretos) anomenat Nearby the Tree. Al final ens vam reunir una bona colla, i resultava curiós poder parlar amb la gent amb català i no haver-ho de fer en anglès ni xinès!!

A més, la celebració va servir per oficialitzar l'organització del Casal, i si et feies soci aquell mateix dia eres "soci fundador"!!! Així que soc sòcia fundadora del casal!!! jajaja Vam aprovar els estatuts, ens vam fer la foto i vam passar molta estona coneixent a la gent i bebent cerveses al so de música catalana. Vaja, com a casa!! Pel què expliquen els que porten molt temps aquí, Beijing s'està posant molt de moda com a objectiu per venir a estudiar o treballar.

També em van explicar que a la Xina no es poden fer associacions que no siguin del partit oficial, així que han legalitzat l'associació a Hong Kong ja que té les lleis més flexibles, o més europees...

Bona nit de diada, tot i que amb enyorança per no viure la festa barcelonina!!! Ah per cert, durant la Mercè nosaltres també fem festa!!! Del 22-24 és festiu perquè celebren l'entrada de la tardor o alguna cosa per l'estil...No sé massa com funcionen les festes aquí. Així que un vol barat i cap a la Mercè!!! jeje

Visca Catalunya! (Visca!!) :) I visca laDiada!!!
