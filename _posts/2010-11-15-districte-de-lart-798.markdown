---
author: napbuf
comments: true
date: 2010-11-15 02:50:34+00:00
layout: post
slug: districte-de-lart-798
title: Districte de l'art 798
wordpress_id: 620
categories:
- Xina
- 'Xina: Beijing: Visitant Beijing'
---

El dimarts passat, cansada de no sortir del barri on està la universitat, i casi de no sortir del campus, vaig anar a veure el districte 798. És tota una "barriada" plena d'antigues fàbriques que els "artistes emergents" han anat reconvertint en el seu espai per mostrar les seves peces, per dissenyar i per qualsevol cosa relacionada amb l'art. És al·lucinant... em va agradar molt, tot i pelar-me de fred!!! En algunes exposicions has de pagar, però només pel fet de passejar-te pels carrers i veure totes les peces que hi ha a fora i com ho han redecorat tot ja et dóna aires nous! De fet, jo hi hauré de tornar perquè em vaig passar 2 hores només passejant pels carrers i deixant-me sorprendre per tot. Vaig entrar en una exposició d'un tio espanyol, era de fotografia, i les fotos eren bàsicament de persones "disfrassades". Semblava que vulgués trencar una mica amb estereotips, però ni idea...

Tot i així, es nota que són antigues fàbriques, perquè molts edificis estan bastant malmesos, les tuberies recorren tot el districte i hi ha fonts d'aigua bullint que no tapen bé i desprenen una fumerada que l'hi dóna un aire bastant misteriós, sobretot en dies que ja de per sí hi ha boira (o sigui, pol·lució). També hi ha molta gent que es posa a pintar i a cantar pel carrer, i per 30yuans (3,5€) et fan un autoretrat boníssim, això si tens ovaris d'estar-te quieta a fora al carrer amb la rasca que hi fa...

Abans d'anar al districte em vaig perdre, com no!!! Aquest cop no puc culpar a les estrelles. Vaig agafar sola l'autobús, i com que tot està en xinès, em vaig saltar la parada... Vaja, que vaig arribar al final del recorregut i perquè l'autobús no arribava a Moscou, que sinó... Mentre em perdia em vaig fixar que passàvem per avingudes enormes sense asfaltar, semblava que estiguessin construint una barriada del no res, tot de xinos picant amb pala i alguna grua que excavava, però res de tecnologia punta... Allà, no era 1paleta treballant i la resta mirant... què va!! I quan em van fer baixar de l'autobús vaig anar a espetegar a un mercat de carrer hiper barat!!! Uns texans nous, 1€; una jaqueta/anorac 2€... Ara, no us espereu útlima moda, es clar... però diuen que tot torna, així que amb una mica de sort estarà de moda d'aquí res...

Allà vaig conèixer uns nens que em van rodejar mentre intentava comprar pipes i mandarines... Vaig intentar mantenir una "pseudo-conversa", però em sembla que reien bastant de la meva pronunciació i només volien pipes. :)

Tothom em mirava estranyat; com pensant ..."però què carai fa una 'laowai' aquí???". I el barri es veia pobre pobre pobre... em va fer una mica de pena veure com alguns nens anaven vestits o com menjaven "bassura"... Però ells no semblava que tinguessin cap problema, així que em vaig limitar a passejar per allà i esperar que sortís algun autobús que em portés al districte de l'art. Un cop a dins de l'autobús ja em vaig encarregar de baixar a la pertinent parada... tampoc estava com per anar fent recorreguts amunt i avall, que et pots passar tota la tarda només per fer una volta de línia!!

I res, al districte de l'art guai, molt xulo, i quan ja s'havia fet fosc, cap a casa amb l'autobús de nou... Quin fred!!! Anava abrigadíssima fins al nas i no podia parar de tremolar, però per sort només es va quedar en sensació de fred i no va passar a tormenta de mocs al dia següent... (ecs!!!xD)

Apa, us deixo unes fotos!!!

[slideshow]
