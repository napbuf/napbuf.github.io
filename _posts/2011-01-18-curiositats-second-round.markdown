---
author: napbuf
comments: true
date: 2011-01-18 06:40:48+00:00
layout: post
slug: curiositats-second-round
title: 'Curiositats: Second Round!!!'
wordpress_id: 986
categories:
- Xina
- 'Xina: Beijing: Curiositats quotidianes'
- 'Xina: Curiositats'
---

Avui, anant a comprar al supermercat m'he adonat de la de coses a les que ja m'he acostumat sense voler-ho; i he decidit escriure'n unes quantes per quan deixin de ser normals. Perquè d'aquí un temps pugui llegir-ho i adonar-me que, tot i ser aparentment normals ara, alguna cosa d'especial han de tenir perquè no siguin el suficientment normals com perquè no les escrigui. M'he explicat?? jaja, em sembla que no, però millor no preguntar-ho.

1. Sabeu que quan ve Nadal, a Espanya (o generalitzant, al món occidental), si vas a un centre comercial sembla que el Pare Noel hi hagi fet la gran cagada, oi? Que si secció d'arbres de Nadal, secció de figuretes del pessebre, secció de complements per a la casa i l'arbre, llumetes, la secció de joguines es multiplica x5, bla bla bla... (per no parlar de la banda sonora de fons, odiosa, per cert!!!). Doncs bé, la sort de la Xina és que aquí res de res!!! Ara, quan s'acosten les festes d'any nou xinès, això comença a convertir-se en una cosa semblant.
Avui he anat al supermercat a comprar la meva barra de pa (que només la puc trobar allà) i el meu tallet de carn per dinar, i a on abans hi havia la secció de bicicletes, ara hi han posat tot de decoracions per l'any nou... Tot ple de coses vermelles, amb dracs dibuixats i detalls daurats... Molt fifi-xinès, tot sigui dit. Estava ple de ninots de pelfa vermells, de calendaris, de cartells vermells amb caràcters daurats... Us ho asseguro, molt pitjor que les decoracions de Nadal!!! (si puc demà hi tornaré a comprar un parell de coses i hi faré un parell de fotos, m'he quedat flipada quan he passat pel davant). Ja espero veure com serà l'any nou xinès!!!!

2. Aquí no tenen tetrabrics de llet de litre (o com es digui!). Tenen o els tetrabrics individuals de 250ml o unes bosses de plàstic o de cartró plenes de llet. Per mi és curiós, sobretot les bossetes de plàstic, perquè no són rígides ni res, és com agafar una bosseta de les que et donen al mercadona o a qualsevol supermercat, omplir-la de llet i tancar-la per les dues bandes (tampoc són bosses tan grans, però perquè ens entenguem). Sempre tinc la sensació que en qualsevol moment se'm pot rebentar la bossa i deixar-me tota la motxilla (i esquena) empastifada de llet...

3. El menjar de carrer: uf, és molt, molt típic, i m'encanta, però sempre que no sàpiga ni què, ni com, ni on ha estat cuinat (no vull ni saber la aparença que tenia abans de ser cuinat). Els olis els reciclen mil vegades, fan el teu menjar en una planxa, hi tiren l'oli negre després d'haver passat per un restaurant, comprar-lo reciclat, i cuinar 10 dies amb el mateix oli. Quan acaben de cuinar-te el teu menjar, posen l'oli de nou al setrill i continuen cuinant amb l'oli hiper-reciclat. Si això no és cancerigen, em sembla que ja no hi haurà res que pugui amb mi!!!

A part, quan demanes el menjar per endur, te'l posen en una bosseta de plàstic, sempre!!! A vegades tenen uns tupers (em nego a dir-li carmanyola!!) de plàstic als restaurants, però al carrer mai. I sempre estàs patint perquè no vessi res... Demanis el què demanis, sempre t'ho posen en bossetes de plàstic...

Quan mengen carn i hi ha ossets, o quan mengen qualsevol cosa i hi ha alguna part del plat que no volen menjar, la deixen a sobre la taula en comptes de deixar-la en un racó del plat. Quan vas a la cantina tard, i la dona que neteja les taules encara no ha passat, et trobes totes, absolutament TOTES les taules plenes de coses... és fastigós.

4. El tema de les bicis. Em fascina, ho reconec. N'hi ha per tota la ciutat, hi ha cementiris de bicis que fan por i tot. A Beihang mateix, hi ha 5 pàrkings de bicis, i no és ni molt menys un dels més grans. Et trobes bicis tirades per tot arreu. Totes fetes pols, això sí, i quan veus el què arriben a portar-hi flipes.

5. Aquí no hi ha "containers" d'escombraries. Són tan pobres que ells mateixos reciclen les coses. Sí que hi ha petites canastes, però res de "containers". De fet, em van explicar que hi ha uns llocs on oficialment hi pots deixar la merda allà tirada, i durant la nit es recull, però jo no ho he vist. Molt poc higiènic, la veritat, i sobretot a l'estiu. Però a qui li importa la higiene a Beijing?
I venint a això, molt sovint veus a bicis amb un carregament bestial de plàstic o de paper. Ho veus i sembla impossible que puguin portar tot allò en una bici i que no els hi caigui al primer revolt. El tema de les bicis em torna boja, ho reconec. Em passaria el dia veient la de coses que poden carretejar i fer... Ara és veritat que també veus moltes motoretes amb bateria. Suposo que fa uns anys no n'hi deuria haver tantes... És una mica bogeria tot aquest tema. No sé com no tenen accidents més sovint del què acostuma, jo ja m'he endut algun ensurt, però reconec que també soc una mica imprudent alhora de creuar els carrers...

6. L'altre dia, anant al mercat a comprar-me una maleta nova, vaig passar per un carreró que alhora és mercat. Doncs bé, la gent dorm allà!!! De nit podem arribar tranquil·lament a sensacions tèrmiques de per sota dels -20ºC, i la gent dorm al carrer!!!! És per flipar... També vaig veure (i no puc negar que em va sorprendre), que hi havia una botigueta on hi venien carn, i vaig veure-hi potes de gos, amb els pèls i tot... No ho havia vist fins ara, amb el què suposo que o no és tan normal menjar gos a Beijing, o encara em falta moltíssim per veure. Era un carreró molt pobre, no era dels típics mercats turístics del centre... Molt de barri, dels que m'agraden a mi!!

7. El mite verídic de l'escopit. Són els reis dels escopits, de treure's els mocs sense mocador, de tirar-se rots en públic... Al principi el què em feia més fàstic era sentir com es preparaven l'escopit. Ara, sembla que ja m'és igual. Això sí, el què no suporto de cap manera és que tirin els mocs a terra tapant-se un forat del nas i fent rajar tot el moc per l'altre. Un dia estava esmorzant en una cafeteria que hi ha (de les úniques), i estava al costat de les vitrines. Hi havia un tio a l'altre banda i es va girar per treure's els mocs sense que tothom el veiés. Però es clar, ell no va tenir en compte que jo estava a l'altre banda, i que s'estava traient els mocs a la meva cara. Després d'aquest episodi, vaig acabar al lavabo... I no perquè em cridés el senyor roca!!! Ja sé que és desagradable parlar d'això i que m'ho podria estalviar, però per ells és una part més de tot plegat, no tenen cap mena de pudor en fer aquestes coses, no se senten pas cohibits per fer-ho públicament. No veuràs a una parella fent-se un petó públicament, però si que els veuràs traient-se els mocs o escopint pel carrer... jajajaj

8. Parlant d'això, em va sorprendre que al principi d'arribar veia a moltes noies agafes de la mà i abraçant-se i molt poques parelles home-dona fent el mateix. Vaig pensar: òstia quina societat més oberta, està ple de lesbianes!!! FALS!!! jaja Són tan tan tancats que ni se'ls hi passa pel cap, i per això quan hi ha parelles són tan reservats (realment em sembla que podria contar amb una mà els cops que he vist una parella fent-se un petó al carrer, i perquè era de nit) i entre noies són tan "obertes".

9. Els pantalons dels nens petits tenen un forat entremig dels pantalons, fins i tot els pantalons d'hivern!!!! Pobres nens, quan vaig pel carrer i veig que se'ls hi veu el bolquer penso en el fred que deuen estar passant, i se'm congela tot, el cor inclòs!!! Al principi em feia molt riure, era l'estiu i ho podia trobar relativament "normal", però ara a l'hivern no!
També m'ha sorprès no veure ni un cotxet!!! Ni un!!!
I parlant de nens, fa molta gràcia veure'ls, perquè ara a l'hivern els vesteixen amb roba molt molt gruixuda, i els veus intentant caminar amb les cames espatarrades i els braços ben oberts perquè la roba no els hi deixa cap altra opció. Semblen petits espantaocells intentant aprendre a caminar, amb el cul enlaire, la cara rodoneta i el típic gorro xinès. Una monada!!!! (ho sento, d'això no en tinc fotos. Continuo amb la meva vergonya per fer fotos a la gent... Tinc la sensació d'intimidar-los quan els apunto amb la càmara...)

Hi ha mil coses curioses, de fet, cada cosa que veus és diferent a la que estàs acostumada. Hi ha moltes coses que et semblen curioses i que no pots comentar (o has d'anar en compte amb qui les comentes) i coses curioses que fan gràcia. Per exemple, el tema d'aprendre l'idioma. Parlant amb gent que fan de professors d'anglès aquí, em deien que ells estan molt acostumats a memoritzar. No tenen alfabet, i cada paraula és un o varis caràcters. Llavors, per tenir més vocabulari, han de memoritzar el caràcter i la pronunciació (a grans trets, suposo que la gent que parli xinès pot ser més precisa que jo en aquest aspecte). Nosaltres ens ensenyen que cada lletra té un so, i podem llegir paraules sense haver-les vist mai. Ells, quan comencen a estudiar la nostra llengua, es memoritzen les paraules senceres. No entenen que cada lletra té un so per sí sola i que el so es pot utilitzar en una altra paraula si la lletra també hi apareix. Em deien que molt sovint quan els hi dius una paraula que no coneixen et demanen que els hi lletregis (deletrear en castellà xD), i llavors et diuen "ah, sí, volies dir tal!!". Nosaltres estem acostumats a no memoritzar més de ~25caràcters i la seva pronunciació, i saber-los combinar. Ells estan acostumats a memoritzar caràcters amb la seva corresponent pronunciació. No sembla una gran diferència, però el llenguatge ens estructura el pensament de manera important, així que també hi ha moltes diferències en altres àmbits derivades d'aquesta.

Pfuaaaaa pedazo post... PROU!!!
