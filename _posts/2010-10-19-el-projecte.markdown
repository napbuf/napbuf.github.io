---
author: napbuf
comments: true
date: 2010-10-19 03:46:45+00:00
layout: post
slug: el-projecte
title: El projecte
wordpress_id: 402
categories:
- Xina
- 'Xina: Curiositats'
---

Ja fa 1 setmana que tinc projecte!!!! Al final, com que la professora d'aquí no m'havia ajudat gens gens a trobar un projecte, el faré supervisat per un noi que treballa al Clínic de Barcelona. El projecte tracta sobre implementar un algorisme de tractografia per imatges de ressonància magnètica.
Val, a mi quan m'ho van dir també em vaig quedar una mica a quadros, però després de començar a buscar coses el trobo super interessant!!!! Puc veure parts de processat d'imatge, que és el que m'interessa, i començar a conèixer coses sobre el cervell (encara que probablement no ho necessiti), cosa que m'apassiona... Guai!! Suposo que m'hauré de posar les piles en Matlab perquè vaig una mica peix, però tot serà posar-s'hi!
Cada dilluns tindré reunions via Skype amb el supervisor, i la noia que m'ha d'avaluar aquí m'ha dit que  no en té ni idea i que ella no m'ho supervisarà. Que en tot cas faré la presentació, em llegirà el projecte i em posarà una nota orientativa (al final, que decideix la meva nota són els de la UPC, no ella). Així que el projecte serà una mica "Juan Palomo", a veure què en surt...
A més, vaig demanar de poder cursar el parell d'assignatures optatives que em quedaven, i m'han dit que cap problema. Així que ara també estic fent 3 classes a Beihang (amb anglès, no amb xinès!!!). Les classes són bastant de riure, el nivell és molt baix, i a més et passes més estona intentant entendre l'anglès incomprensible del professor que no pas atenent al què realment interessa. L'altre dia vaig anar a processat d'imatge i vídeo (que sort que ja la havia fet a la UPC). De 2h de classe en vam fer 1, i mitja se la van passar 4pakistanís parlant en àrab entre ells intentant saber el perquè d'una gràfica que a telecos t'ensenyen a primer de carrera!!!! Al final ja no sabia si riure, plorar o dormir... Vaig optar per la última :) També m'he agafat Matlab i Numerical Analysis, la primera m'ajudarà pel projecte, i l'altre ja veurem...
De totes maneres em sembla que ja va bé que algunes siguin més senzilles, entre les 24h de xinès, les classes i el projecte, estaré ben entretinguda. I si a sobre vull viatjar...

