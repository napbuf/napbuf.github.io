---
author: napbuf
comments: true
date: 2011-02-11 01:18:48+00:00
layout: post
slug: una-mes-danecdotes
title: Una més d'anècdotes!
wordpress_id: 1037
categories:
- Xina
- 'Xina: Curiositats'
- 'Xina: Hainan'
---

Ara que estic al bus camí cap a Haikou aprofito per escriure 4 coses (el mòbil no dóna per més!).
Em sorpren veure com la gent d'aquí viuen amb una envejable naturalitat i senzillesa. Això no es pot extrapolar a tota la Xina, on en alguns llocs deixen plats sencers sense tocar quan van de restaurant només per demostrar que s'ho poden permetre (cosa que per mi demostraria més una falta de respecte cap als cuiners...). És curiós, quan era petita i no em volia acabar el què tenia al plat em deien que pensés en els nens dels països pobres que no s'ho podien permetre. I ara que ho veig, ells mateixos tiren el menjar per aparentar! Si ho hagués sabut abans, els espinacs se'ls hauria menjat un altre!
Doncs això, que aquí viuen a un altre ritme i amb uns altres valors que envejo. La gent ho fa tot al carrer i sense cap mena de vergonya, aquí pots veure 6 persones en una motoreta de no res, els nens s'adormen a les motos entre els cossos que els xafen del pare i la mare o els germans, tractorets que no s'aguanten els pets plens de gent dreta durant hores, gent a primera hora del matí fent taichi a la platja, galls corrent pel centre de les ciutats, mil coses! Per cada mirada, una cosa sorprenent.

Ahir vaig anar a sopar i vaig veure com feien tallarines, just a l'entrada del bar (de fet, tot el menjar el feien a l'entrada). És una passada! Fan la massa en forma de bimbo, després agafen una làmina fina i flexible metàl.lica i van passant-la per la massa amb moviments ràpids i precisos mentre les tallarines van caient a l'olla. Hi tenen molta traça!
Ahir tambe vaig agafar el bus públic per anar a comprar els bitllets per avui, i anava tan ple que jo casi li menjava la orella al conductor (literalment) mentre el noi del meu davant tenia les cames obertes per deixar que el conductor canviés de marxa si podia (quan la marxa no li entrava, anàvem sense marxa per inèrcia fins a la següent parada, amb el què tardàvem molt per fer 4 carrers). A més, l'autobús no tenia aire acondicionat i ens estàvem fregint, però el conductor anava tot feliç. Condicions de treball? Pa'qué!!
Em reservo un parell de temes pel proper post. Ara estic morta!

(ara pc, o sigui, sense accents!)

L'ultim dia d'estar a Sanya em vaig passar casi tot el dia a la platja. Anava intercanviant les estones de sol i bany a la platja amb les de dormir, menjar i llegir sota les palmeres, pero no vaig poder evitar torrar-me. Estant tot el dia per alla em vaig adonar que en tot el dia vaig ser la unica noia que es banyava, la unica noia que portava bikini i la unica noia que prenia el sol. Era divertit veure passejar les dones amb les faldilles llargues molles i el paraigues mentre els nois anaven o amb el modelet hawaia passat de moda, o amb texans i jersei per la vora del mar. Molta gent es parava a mirar-me, pero em sembla que ja m'he acostumat a aquesta mirada curiosa... I he de dir que a vegades em molesta. Per ells, la seva curiositat dura uns segons (o uns minuts si tinc un bon dia), pero per mi, la seva curiositat dura tot el dia, des que em llevo, fins que em poso al llit. I a vegades, us asseguro que cansa!

Doncs be, a la platja no paraven de mirar-me i fer-me fotos. Era un bitxo raro... No se que passaria si m'hagues posat a fer topless o nudisme. Hauria anat a la preso??? "No caerá esa breva!!!"
