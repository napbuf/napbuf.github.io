---
author: napbuf
comments: true
date: 2012-11-17 08:05:51+00:00
layout: post
slug: 7-dies-i-la-sort-que-camina-lliure
title: 7 dies i la sort que camina lliure
wordpress_id: 1752
categories:
- Índia
- Banalitats
- Blog
- Preparatius
post_format:
- Anotació
---

Bon dissabte (i bon dia, com tots els que em desperto i estic, de nou, al meu llit, a casa, amb els meus)!

Obro el portàtil mentre faig malabarismes per no tirar el cafè amb llet a sobre al teclat. Obro el navegador, i entro al blog.

[gigya src="http://grooveshark.com/songWidget.swf" width="250" height="40" flashvars="hostname=cowbell.grooveshark.com&songIDs=8708282&style=metal&p=0"]

El cartell ho diu clar: queden 7 dies per marxar. 7 dies i encara no tinc res... només el bitllet d'avió, les vacunes, i una mosquitera tractada amb permetrina. Ah! I algunes rúpies per no haver de canviar diners a l'aeroport, que sempre tenen el canvi més alt.
El cartell ho diu clar, faig tard.
El cartell ho diu clar, comença a córrer si no vols anar-te'n a l'altre punta de món sense saber ni on dormir, ni què "he de" provar, ni què "he de" visitar, ni dir gràcies en alguna de les seves mil llengües, ni quins horaris de tren o d'autobús agafar, ni quines precaucions em puc saltar o quines convindria seguir, ni tant sols, ni si agafar roba d'abric o roba d'estiu... Corre!!

Fa dies que, de tant en tant, vaig afegint coses a una llista que sé de ben segur que no repassaré, amb totes les coses que convindria haver fet abans de marxar. Són d'aquelles llistes que s'obliden; d'aquelles que les escrivim en un paper perquè no les podem escriure directament a la nostra ment, però que un cop escrites, es perden. Com la llista de la compra; l'escrius, i la deixes a l'entrada de casa just mentre agafes les claus per anar al supermercat. Doncs una d'aquestes!!

De fet en tinc 2: una amb les coses que m'he d'endur i una amb les coses que he de posar a la farmaciola. Una mica com el directori de carpetes de l'ordinador. Carpeta de viatges, i subcarpetes amb diferents apartats. Tot ben etiquetadet perquè no es perdi!
Ara el món va així, si una cosa no es pot etiquetar, no existeix. La nostra ment també es mou més àgil d'aquesta manera. Per jerarquies, i tot ben classificat.  També voldria fer una llista amb horaris de trens i autobusos, i una amb àpats que he de provar, i una amb tradicions que no puc deixar de fer abans de tornar, però... no les faré. El món dins d'una llista... Això m'ha fet pensar en un vídeo:

[youtube http://www.youtube.com/watch?v=6Wf8yEb1cwY]

I... me n'he tornat a anar del tema!! Deia: 7 dies, alguna llista que no repassaré i un viatge per endavant. 7 dies per passar-ne 15 a alguna part de món que desconec, i amb tot per fer. Sempre he estat d'aquestes. De les que estudiaven la nit abans i deixaven marge a la sort perquè treballés per fer-me aprovar els exàmens. Alguns diuen que la sort només és dels que la busquen, però jo penso que quan la lligues per no perdre-la, s'acaba escanyant. I al final, la sort només és dels que es permeten sorprendre's. Espero no haver de menjar-me aquestes paraules durant el viatge!

Aquest post no té res a veure amb el viatge, però em venia de gust escriure :)
