---
author: napbuf
comments: true
date: 2011-01-14 23:46:25+00:00
layout: post
slug: estenent-la-roba-xd
title: Estenent la roba, xD
wordpress_id: 960
categories:
- Xina
- 'Xina: Curiositats'
---

[![](http://napbuf.files.wordpress.com/2011/01/576977729_da7757686d.jpg?w=300)](http://napbuf.files.wordpress.com/2011/01/576977729_da7757686d.jpg)Massa sovint les meves coses pengen d'un fil, i massa sovint el fil es trenca... Així és impossible tenir la roba neta per molt que la renti!!!

Hi ha qui diria temptar a la sort, però em sembla que és la sort la que em posa a prova, la que em busca, no jo a ella... I com defensar-se quan la sort t'amenaça? Té les de guanyar, no hi ha treves que valguin... He intentat dialogar amb ella, calmar-la, donar-li "rienda suelta", però res. He intentat limitar-la, i tampoc. Vulgui o no vulgui, sempre estic pols a pols amb la sort, i pocs cops guanyo... Així que tan per tan, sabata gran, no? A revolcar-se per terra fins que la sort deixi de buscar-me i amenaçar-me.

Després de rellegir-ho, suposo que aquest post no té massa sentit tret de context, o tret de mi, així que m'explico: quan vaig venir a la Xina, fins 1 setmana abans de marxar no vaig aconseguir la carta d'admissió, i sense ella, em vaig passar l'estiu patint per si no tenia temps a fer-me el visat. Al final, **pels pèls**, tot va arribar a temps. També hi va haver una assignatura que tenia suspesa, però **pels pèls** (i reclamant i plorant), la vaig aprovar, fet que em va permetre marxar.

Aquí he perdut mil coses: 2 mòvils, tarjeta d'estudiant, tarjeta de la mútua, moneder, bolso, jaqueta, arrecades,mp3,bici... mil coses (i totes d'una en una, per patir-les més)!! Soc un desastre ambulant, però per sort (maleïda sort) només és això... petits entrebancs que fan tremolar el meu món (val sí, aquesta darrera frase l'he robat de no sé quina cançó de Whiskyn's).

Ah, i me'n descuidava: tots els entrebancs per fer el projecte aquí (projecte que al final acabaré fent a Barcelona), els tràmits per extendre el visat,... Espero que, **pels pèls**, tot vagi sortint... Però algun cop podria deixar-me el cabell llarg, no??

Aquest blog s'ha convertit més en diari que en blog... Ara ja confesso que soc un desastre públicament, què serà el següent?
