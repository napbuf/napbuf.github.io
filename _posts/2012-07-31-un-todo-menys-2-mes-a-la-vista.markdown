---
author: napbuf
comments: true
date: 2012-07-31 05:03:52+00:00
layout: post
slug: un-todo-menys-2-mes-a-la-vista
title: Un TODO menys; 2 més a la vista!!
wordpress_id: 1634
categories:
- Blog
- Calaix desordenat
- Esport
---

Dijous passat em vaig proclamar (oficialment) enginyera, tot i que mai me n'hagi sentit gaire, casi ni tant sols amb el títol (i no serà perquè no l'hagi pagat!!). Així doncs, un repte menys, i uns quants més a considerar a partir d'ara.[![](http://napbuf.files.wordpress.com/2012/07/412432_4136173249979_1019905127_o.jpg)](http://napbuf.files.wordpress.com/2012/07/412432_4136173249979_1019905127_o.jpg)

I, com era de preveure en mi, ja fa temps que en tinc uns quants que em ronden!!

Com que, per ara, he trobat feina a Valls, sembla que la meva vida es quedarà un temps més a Catalunya, i concretament, anirà a la zona de Tarragona. Així, mirant quins reptes em venen de gust fer i alhora puc compaginar amb el que aviat començaré, m'he proposat un objectiu, relacionat amb un objectiu de la llista de TODO's:


## La Pica d'Estats!!


He fet alguns dels cims més emblemàtics, però la Pica encara no, o sigui que s'haurà de posar fil a l'agulla... Fa mesos que vaig deixar l'esport, però tinc un parell de mesos per posar-me en forma. Crec que ho puc fer. Segur que ho faré!!!

La intenció és anar-hi a finals de setembre/primera quinzena d'octubre. Entre mig, si cap la opció, m'encantaria (així, com per matar dos ocells d'un tret) dormir al cim del Canigó, en un 11 de setembre, ja per fer-ho més èpic! Ja s'anirà veient...

Així doncs, tanco una etapa amb dues propostes noves: Canigó i Pica d'Estats!! Som-hi!!!
