---
author: napbuf
comments: true
date: 2014-09-18 10:25:24+00:00
layout: post
slug: un-vespre-al-tower-bridge
title: Un vespre al Tower Bridge
wordpress_id: 2197
categories:
- diaAdia
- London
- UK
---

[caption id="attachment_2199" align="aligncenter" width="470"][![Tower Bridge](http://napbuf.files.wordpress.com/2014/09/g0021952.jpg)](http://napbuf.wordpress.com/2014/09/18/un-vespre-al-tower-bridge/dcim100gopro-2/#main) Tower Bridge[/caption]

I aquí estic, davant del Tower Bridge, envoltada de gent desconeguda. Al fons a l'esquerra, els gratacels de "La City" reclamen l’atenció a força de watts malgastats que il·luminen unes oficines ja buides (o això espero a aquestes hores!). A la dreta, l’imponent Tower Bridge. Ben il·luminat, impecable, fent l’exercici de pujar i baixar barreres de tant en tant per no perdre la forma, i fent envadalir a tots els turistes que, mòbil en mà, en fem retrats per la posteritat (o el que duri l’era virtual). I al mig, un castell romant a les fosques. Sembla el mediador entre tanta guerra de llums i colors. Aquell que quan hi és, passa desepercebut, però que sense ell, faria perdre l’essència d’aquest lloc.

I ja per acabar amb la descripció visual (possiblement hauria acabat abans penjant la foto que penjaré), a la vora del Tàmesis, una cadena de llums va resseguint el riu de fanal en fanal. Podria passar-me el vespre contant-los, com “espurnes” de llum que s’escampen al seu pas.

I aquí estem, en un parc vora la riba del Tàmesis i al costat del Tower Bridge, amb tot de gent estirada gaudint d’un dia sorprenentment bo. Sopant, bebent, comentant la jugada,… L’ambient és immillorable. Un punt i a part en una ciutat que sembla moure’s en massa i a contracorrent. Aquí, les corbates i els maletins es barregen amb les càmeres de fotos i les sandàlies amb els mitjons fins a sota els genolls. El murmuri de fons es fa agradable, és part d’una excel·lent ambientació improvisada. Només una cosa podria fer-la millor; compartir-la.

I de cop, mentre em distrec fent fotos i gaudint de la meva eterna companya (la cervesa, tot i que a aquestes alçades de la pel·lícula (de fet alçades poques, és obvi que fa anys que vaig deixar de créixer), no calien presentacions, ha acabat sent una extensió de mi), i fent un doble salt mortal, començo a xerrar amb un grup que seu vora meu. Parlem sobre Barcelona, sobre Escòcia, sobre Catalunya i Espanya, sobre el futbol, sobre Londres i sobre tots els típics i tòpics que sempre acaben sortint quan vius a fora i dius que ets de Barcelona… La qüestió és que parlem, amb la llengua que convingui per poder fer-nos entendre i sense que les diferències culturals suposin una barrera. Perquè no podem fer el mateix a casa nostra?

Havia vingut a veure la pel·lícula sobre la vida de Nelson Mandela, i he acabat arreglant el món a la vora del Tàmesis amb uns desconeguts prou divertits… (i reincidint amb l'encostipat de benvinguda que tan amablement he acceptat des de fa un dies)...

Ara sí, les fotos.

[caption id="attachment_2200" align="aligncenter" width="470"][![Tower Bridge](http://napbuf.files.wordpress.com/2014/09/gopr1960.jpg)](http://napbuf.wordpress.com/2014/09/18/un-vespre-al-tower-bridge/dcim100gopro-3/#main) Tower Bridge[/caption]

[caption id="attachment_2198" align="aligncenter" width="470"][![MoreLondon Festival - Movie: "Mandela - Long Walk to Freedom"](http://napbuf.files.wordpress.com/2014/09/g0011947.jpg)](http://napbuf.wordpress.com/2014/09/18/un-vespre-al-tower-bridge/dcim100gopro/#main) MoreLondon Festival - Movie: "Mandela - Long Walk to Freedom"[/caption]
