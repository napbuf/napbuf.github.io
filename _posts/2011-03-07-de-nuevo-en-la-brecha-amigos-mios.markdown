---
author: napbuf
comments: true
date: 2011-03-07 19:01:56+00:00
layout: post
slug: de-nuevo-en-la-brecha-amigos-mios
title: De nuevo en la brecha, amigos míos!!
wordpress_id: 1079
categories:
- Xina
- 'Xina: Shanxi'
---

jaja Doncs això! Que després d'uns dies sense treure el nas pel blog, i malgrat la vergonya que em fa postejar sense dir massa cosa després del munt d'anècdotes que s'han quedat o bé pel camí o bé en el calaix, és moment de posar fil a l'agulla i continuar!!

El 28 de febrer va acabar la meva experiència de viatjar sola. De fet, van ser dos viatges en un: primer amb l'Uri durant 10 dies aproximadament i després sola durant uns 25. Vaig estar-me un parell o tres de dies per Beijing, preparant el viatge que ara estic fent amb ma mare, que va arribar fa un parell de dies. Tot aquest temps ha sigut increïble, ple de curiositats i veient la Xina per totes les cares. Des de la calor sofocant de Hainan (amb rates incloses), passant per la boira impossible de Chongqing i Zhangjiajie (on també em va diluviar), el fred i la neu de la província de Sichuan (la més propera al Tibet), la zona tropical dels voltants de Nanning, la vall de la zona de Lijiang o els turonets infinits de la província de Guizhou, els mercats ambulants de carn i verdures... Molta varietat i novetat alhora!!

Ara estem a Pingyao, un poblet a camí de Xi'an (on demà hi arribarem per anar a veure-hi els guerrers de terracotta) i Datong. Ahir vam estar a Datong, on hi vam veure el monestir penjant (que per cert, caga una mica un cop hi ets i toques els troncs verticals que es mouen de mala manera!!) i les coves de Yungang, unes coves patrimoni de la UNESCO que estan plenes de budes esculpits a les parets. N'hi ha que fan més de 17m i d'altres que no arriben ales 3cm. Algunes coves tenen prop de 1000 bdes esculpits i d'altres només n'hi ha un. Inicialment hi havia 254 coves i més de 50000budes, però degut al pas del temps, als terratrèmols i a les guerres, moltes coves s'han esfondrat i molts budes o han desaparegut, o han perdut el cap i extremitats o els han robat... De totes maneres, la zona és impressionant. Em va encantar!!!

I res, ara estem esperant el tren nocturn que ens portarà a Xi'an. Pingyao és un poblet de l'estil d'anys enrere. Està emmurallat i conserva l'estil arquitectònic. Està ple de cendra, ja que totes les casetes encara s'escalfen amb carbó. Totes les construccions i carrers són grisos, però tenen els fanalets vermells penjant per tot el sostre dels carrers, i els carrers principals estan plens de botiguetes amb venedors que posen molt entusiasme en intentar vendre't les màscares de plàstic o els braçalets brillants de ferralla. El poble està ple de residències i temples que es poden visitar comprant una entrada que ho engloba tot i que és vàlida per 2 dies. A més, és una passada passejar-se per sobre la muralla i veure sortir el sol d'entre les casetes. Tenint en compte que ahir vam dormir al tren (6h escasses perquè el tren anava a batzegades i jo tenia por de caure de la tercera llitera (la més alta)) i avui també, demà el llit dur de l'hostal serà glòria!!

En resum, per ara amb ella hem vist algunes parts de Beijing, Datong (que hi vam estar 2 dies i amb 1 i mig ho tens tot vist) i Pingyao. Datong i Pingyao val moltíssim la pena de veure'ls, i a més hem tingut la flor al cul de tenir un temps al·lucinant!!! Un sol espaterrant i una "calor" que dies enrere semblaven impossibles... En fi, que la cosa continuï!!! Demà penjaré algunes fotos (ho prometo!!!). Ara no que perdrem el tren!!! Però almenys, ja torno a posar fil a l'agulla!!

Per variar, m'he tornat boja tirant fotos i ocupen moltíssim (i mira que les he redimensionat molt molt...). A part, la wifi d'aquest hostal em va fatal i amb 35 minuts només he pogut carregar 6 fotos d'uns 400kb cada una... (santa paciència!!!). Les fotos de Pingyao i els guerrers de Xi'an i Xi'an les penjaré demà!!! Avui en deixo alguna de Datong i Beijing, tot sigui per no perdre apostes!!! (o no guanyar-ne... xD).

He tingut problemes amb la presentació de diapositives, així que poso les fotos així!!! Tinc mil fotos de tot arreu, quan tingui una connexió amb condicions en posaré més!

[gallery link="file" order="DESC" columns="2"]
