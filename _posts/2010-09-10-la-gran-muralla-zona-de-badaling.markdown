---
author: napbuf
comments: true
date: 2010-09-10 11:54:13+00:00
layout: post
slug: la-gran-muralla-zona-de-badaling
title: La Gran Muralla, zona de Badaling
wordpress_id: 172
categories:
- Xina
- 'Xina: Beijing: Visitant Beijing'
---

I res, seguint amb el què he fet avui... he anat a la Gran Muralla!!! Segons el gran Mao Zedong (guiño, guiño), "_Qui no ha pujat a la Gran Muralla no és un home de veritat_", així que ara ja puc dir que soc un 'home de veritat'...

Aprofitant que avui no hi havia gens de núvols al cel (el primer dia que he vist el cel blau!!! i ha valgut la pena i molt), he decidit agafar i anar-me'n a veure una part de la muralla, de fet la més visitada, que es diu Badaling. Havia d'agafar un autobús en una estació d'autobusos, però el meu (el 919) estava per tot arreu. Si no hi havia 100 busos no n'hi havia cap. He pujat com en 10 o 12 919's i cap d'ells anava a Badaling, fins que després de casi 40 minuts buscant he aconseguit trobar-ne un que hi anés, ha sigut caòtic!!!

Després d'una hora i mitja de viatge hem arribat a la muralla. Allò semblava la rambla!!! Era impossible caminar. A part, la gent t'intenta estafar per tot arreu. Només arribar em volia comprar una ampolla d'aigua que normalment costa 1-2yuans. Doncs m'en demanaven 5!!! I quan l'hi he dit que no m'ha dit que 3. He dit que d'acord tota contenta, però al cap d'un parell de botiguetes he vist que el preu real eren 2, ja no me la tornaran a fotre!!!!(no ganes...) Doncs res, el principi de la muralla era estressant i tot. Aquell tram deu fer com 3-4m d'ample, i era pràcticament impossible caminar. A més, a Xina es considera que com més blanca tinguis la pell més "pur" ets, així que tot Déu va amb paraigües per resguardar-se del sol, mentre que jo agraïa que em toqués el sol i em pugués posar una mica més moreneta!!! Ben bé que per gustos no hi ha res escrit... Doncs havies d'anar molt en compte amb els paraigües. La gent no ho mira, i més d'un cop de poc no m'han tret un ull!!!

La muralla és preciosa. Ben bé que sembla una serp enfilant-se i carenant les muntanyes. Preciós!!! Hi ha parts on hi ha graons i parts on no n'hi ha, però en tota la muralla el pendent és força considerable. Hi ha llocs en els que la pedrisa és molt fina degut al desgast, i patinen molt. S'ha d'anar molt en compte en algunes parts perquè pot ser perillós i tot. La gent en els llocs on hi ha els pendents més pronunciats es posa d'esquena al pendent, agafant-se a la barana i baixant molt poc a poc. Jo inicialment baixava com si d'una tartera es tractés; amb passes curtes i ràpides i genolls flexionats. Però després de provar el seu mètode em quedo amb el seu!!

Allà m'he hagut de fer fotos amb molts xinos que em demanaven que em posés al seu costat. Però ha sigut tot bastant esglaonat i no se m'ha fet pesat. De fet, en un d'ells l'hi he dit que jo també en volia una... per fer la gràcia perquè no el conec de res!!!

I res, he caminat com 3h per la muralla. En els darrers trams casi estava sola. Potser cada 5 minuts em creuava amb algun grup, però poca cosa. He contat que he pujat/baixat uns 4000 graons en total!! I tot tenint en compte que hi havia moltes parts de pendent sense graons...

Ara, ha merescut moltíssim la pena arribar-s'hi. Als trams finals era una passada passejar-se per allà veient tota la zona muntanyosa i intentant resseguir el curs de la muralla entre les valls... Tocarà tornar-hi, però el proper cop, en un altre tram de muralla!!

Al sortir he vist una zona on tenen una mena d'ossos. Exactament no sé què són) que els tenen a mode d'exposició i la gent els hi pot tirar pastanagues de menjar. Els tens casi a 2 pams!!! Us poso algunes fotos perquè els pugueu veure. Tot bastant surrealista, perquè vulguis o no, no deixen de ser ossos... Al zoo de Barcelona segur que estan enreixats.

Després de fer mil fotos als ossos, l'hi he demanat a una dona on estava la zona d'autobusos, i la tia m'ha intentat tornar a estafar!!! Em deia que havia d'agafar el taxi perquè estava a l'altre punta de la muralla, i estava just 50m més avall!!!! Sort que aquest cop no me n'he fiat gens, i he intentat buscar-ho en una mena de tríptic que havia agafat a l'entrada... Aquesta gent no són de fiar!!!!

I aquí acaba l'experiència a la Gran Muralla. Per dinar he anat a menjar "Gong bao ji din" i arròs (foto), que és pollastre trossejat amb cacauets, porros, boletes de pebre, pebrot i una salsa dolça (suposo que mel amb alguna cosa més...). Boníssim!!!! Però tot i no ser picant, per mi és picantíssim!!! Avui ja he començat a practicar amb el meu xinès, i he de dir que poca gent m'ha entès a la primera, però jo ho seguiré intentant!!! Segur que quan vagi a classe i em diguin com és la pronunciació (que és la part difícil del xinès, que una mateixa paraules segons el to pot significar 5 o més coses diferents...), tot anirà millor!!!

[slideshow]
