---
author: napbuf
comments: true
date: 2010-11-09 01:20:55+00:00
layout: post
slug: mafia-xina
title: Mafia xina :-(
wordpress_id: 605
categories:
- Xina
- 'Xina: Beijing: Curiositats quotidianes'
---

Ja comença a tocar una mica la pera intentar accedir a qualsevol pàgina i veure que està capada... Val que la connexió és lenta, val que volen tenir el control de la informació (per fer-vos una idea, quan l'hi van donar el Novel de la pau a l'activista xinès que està a la presó (que per cert, no en sé massa... aquí estic hiper desinformada, però això ja no és culpa del govern xinès, mea culpa!), les notícies no en van dir res!!! RES!!!! De totes maneres, sí que hi ha un sector molt compromès i molt crític amb el govern que dóna la seva opinió via Internet); però això ja passa de taca d'oli!!!

No tinc accés a:



	
  * Spotify

	
  * facebook

	
  * Dropbox

	
  * Moltes pàgines de descàrrega (megaupload, rapidshare, zshare,4share,megavideo,...)

	
  * video.google.com,docs.google.com

	
  * La pàgina oficial de IEEE

	
  * Pàgines sobre DSI, coses sobre el meu projecte que només parlen de temes purament científics i específicament de MRI (ressonàncies magnètiques)

	
  * Qualsevol blog que contingui la paraula "blog" en ella, com per exemple totes les pàgines blogspot (és així Anna?)

	
  * wordpress

	
  * youtube...


La llista se'm podria fer llarguíssima... I també tinc alguns recursos per trampejar-ho: a vegades utilitzant el proxy de la biblioteca de la UPC i quan no n'hi ha prou, el TOR (un programa de vpn gratuït). També m'he acostumat a mirar primer el nom de la pàgina si he fet una cerca amb google, perquè segons com ja ni intento obrir-ho, he renunciat a seguir segons quines sèries americanes i a deixar de mirar youtube...

La vpn va bé si és per mirar el facebook de tan en tan, però per baixar-me totes les dades que necessito per fer el projecte i que estan al Dropbox (més de 500mb) impossible... La connexió es penja cada dos per tres. Em sembla que el què fa TOR és que està connectat a una xarxa de servidors (que de fet són clients que actuen com a servidors sota consentiment) d'arreu del "món", i va establint connexió amb ells quan hi ha petició, ja que només funciona amb mozilla. Suposo que per això a vegades mentre el tinc habilitat cau un segon i em fastidia la descàrrega de informació. Si algú ho pot explicar millor, que no serà difícil, que m'ho aclari... :)

La conclusió: Com carai viuen els xinos sense poder accedir a tanta informació? Què passa amb tant control? És que em poden enviar alguna cosa que pugui resultar perillosa pel dropbox? O veure un vídeo per youtube que faci tornar-me boja? I el què ja és el colmo... IEEE capat!!!! D'acord que ells es passin el tema de les llicències i drets d'autor i tota la mandanga per on sabem (perquè sí, ho corroboro, són els reis de la imitació!), però juer, això no treu que els que vulguem accedir-hi ens ho tinguin capat...

Al principi ho trampejava tot amb bastanta serenor... Ara, quan ja em toca en coses que afecten a les meves eines de treball... Visca la coherència xinesa, la repressió "comunista" i el dret a la llibertat d'expressió i comunicació...

(Ah una cosa: m'he adonat que a vegades escric xina en comptes de xinesa i xino en comptes de xinès, provablement és perquè sona més malament... Com més despectiu. Si vull parlar de mafia queda més "brut" dir xina que xinesa, tot i que siguin faltes ortogràfiques... no?? xD)
