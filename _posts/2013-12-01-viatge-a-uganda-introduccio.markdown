---
author: napbuf
comments: true
date: 2013-12-01 20:34:35+00:00
layout: post
slug: viatge-a-uganda-introduccio
title: Viatge a Uganda - Introducció
wordpress_id: 2129
categories:
- Kitega - Luganzi
- Uganda
tags:
- kitega
- uganda
- viatge
- voluntariat
---

L'any passat, per aquestes mateixes dates, vaig emprendre un viatge que començava recuperant la il·lusió per la curiositat ([veure entrada](http://napbuf.wordpress.com/2012/10/23/viatge-al-sud-de-la-india-quan-tot-senlaira/)). Qui em coneix ho sap. No era un gran repte, només una manera més de satisfer l'afany (o més aviat "la fam") incesant de veure, de saber, de conèixer i d'experimentar alguna cosa fora de la quotidianitat. Van ser 15 dies improvitzats pel Sud de la Índia; dormint en autocars, trens, hostals, amb coach surfing i fins i tot pel carrer... 15 dies intensos com n'he tingut pocs. 15 dies entrellaçant vides i experiències amb gent fantàstica, que la casualitat em va posar al davant. No era un gran repte; era un lloc segur on viatjar, totalment diferent a lo conegut i amb poc temps. La curiositat i la novetat s'enamoraven un temps prou curt com per no avorrir-se, així que era un projecte d'èxit assegurat. I ho va ser.
[gigya src="http://grooveshark.com/songWidget.swf" width="250" height="40" flashvars="hostname=cowbell.grooveshark.com&songIDs=24662697&style=metal&p=0"]

Aquest any és una miiiiiica diferent. El temps casi es triplica, i el projecte arrisca molt més... Dimecres comença una aventura a Uganda (concretament a Luganzi), en un centre d'atenció per a nens discapacitats. Aquest cop no hi vaig sola, hi vaig amb l'Anna, i hi estarem 5 setmanes!! La idea és passar-ne 4 al centre i la darrera viatjant, però això -com tot i com sempre- està moooolt obert.

El centre es diu Kitega, està situat entre Kampala (la capital) i Jinja, i tracta de donar oportunitats a nens amb dificultats mentals. No tenim massa informació del què hi farem, el que sigui necessari o el que puguem aportar, és clar, però en principi durant els matins es dónen classes de matemàtiques i d'anglès - entenc que dins del nivell de cadascun... perquè segons el grau de discapacitat, potser no caldrà que aprenguin a fer grans càlculs matemàtics... ara que tampoc poden demanar gaires peres; sempre he sigut més de taronges ;) - i a les tardes preparar jocs i activitats per fer amb ells, fins a les 17 de la tarda o així. Els caps de setmana seran lliures.

En principi viurem amb la gent d'allà, però això tampoc està massa clar perquè fa poc van acabar les obres per ampliar el centre i habilitar-lo perquè la gent que hi va a fer voluntariat s'hi pugui quedar. Fins que no hi siguem, no ho sabrem.

Si voleu més informació sobre la organització i tots els projectes que estan fent, ho podeu trobar [aquí](http://www.kitegacc.org)! (sí, sí, [aquí](http://www.kitegacc.org) :D).

El viatge d'aquest any és completament diferent... Aquest viatge em posarà més a prova que cap altre...
No tinc gaire paciència i no sé com ho portaré alhora d'ensenyar matemàtiques o anglès a nens amb problemes d'aprenentatge. Mai he tingut problemes d'aprenentatge, i tenint en compte que l'empatia no és el meu fort... ara que sabent-ho, segur que trobaré alguna manera de treure-li ferro i intentar fer-ho el millor possible. Tampoc sé com reaccionaré amb els nens, si la vergonya em paralitzarà o si em tornaré més pallassa que de costum.

Tractar amb nens (siguin d'on siguin) sempre és un tema que m'intriga. M'agrada, però em desconcerta. Són tan imprevisibles... Són tan... nens!!! I jo ja fa anys que ho vaig deixar de ser...

Tinc ganes de conèixer més sobre la seva cultura, la seva manera de veure i de viure el món, tinc ganes d'entrar a la seva porció de món i formar-ne part. També vull aprendre una mica de suajili, i saber en què somien i de què tenen por els nens d'allà. Tinc ganes de descobrir la Perla d'Àfrica- el primer pas a l'Àfrica negra-, els paisatges que amaga, i la quantitat d'animals que diuen que hi viuen. Tinc ganes conèixer Uganda, de ser part del projecte de Kitega i de trobar la felicitat als ulls dels nens i nenes que en formen part.

No sé si allà tindrem internet, però si n'hi ha -i com sempre que començo un viatge-, la intenció és anar escrivint sobre l'experiència. Espero que aquest cop - i sempre que la connexió no serveixi d'excusa-, el propòsit d'escriure tingui més solidesa que en el viatge al Sud de la Índia. Ara que quan vius moments especials, escriure'ls es torna prescindible.

En 3 dies... despegamos!!
