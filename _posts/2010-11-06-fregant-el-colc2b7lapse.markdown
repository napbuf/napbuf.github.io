---
author: napbuf
comments: true
date: 2010-11-06 08:11:11+00:00
layout: post
slug: fregant-el-col%c2%b7lapse
title: Fregant el col·lapse
wordpress_id: 571
categories:
- Xina
- 'Xina: Beijing: Curiositats quotidianes'
---

[](http://napbuf.files.wordpress.com/2010/11/03.jpg)[](http://napbuf.files.wordpress.com/2010/11/031.jpg)[![](http://napbuf.files.wordpress.com/2010/11/04.jpg?w=200)](http://napbuf.files.wordpress.com/2010/11/04.jpg)Fa un parell de dies vaig trobar-me una nota davant de la porta de l'habitació escrita en xinès. Preocupada, vaig intentar desxifrar el què hi deia mirant els números que hi havia entremig de tants caràcters i intentant entendre algun caràcter de cada 20... com que encara m'és impossible llegir xinès (de fet, ni llegir, ni escriure, ni parlar-lo...), vaig demanar al Luís que em digués què hi posava. La nota deia que avui hi hauria alguna cosa relacionada amb el foc en el meu edifici, així que vaig pensar que seria una prova d'aquestes que fan sonar l'alarma i tothom ha de sortir de manera civilitzada de l'edifici (simulacre d'incendis se'n diu, no?).

Porto dos dies imaginant-me com podia ser: 19 plantes plenes de gent, 2 ascensors (probablement apagats si és que hi ha foc),... Baixar 15 pisos amb la pota coixa (no ho havia dit? sí, em vaig torçar el peu a les escales fa 4 dies, res greu, però encara no puc forçar massa la màquina...) i envoltada de xinos empenyent-me pertot arreu...

Avui que ha arribat el dia, esperava que el moment del simulacre no m'agafés amb mi a dins de l'habitació i em lliurés de tota aquesta bogeria. Però no ha estat així. Ni tampoc ha estat cap bogeria. Dos homes amb una escala i un paquet de cigarros han entrat a la meva habitació, han posat un cigarro encès a sota l'alarma d'incendis i han comprovat que funcionava adequadament. Tecnologia xinesa!!! Tan patir, tan patir, per res...

Ahir vaig tenir reunió de projecte. Sembla que el projecte se'm resisteix. És diferent a tot el què he tocat i em costa assumir conceptes... Suposo que tampoc hi he dedicat el temps que tocaria, però estudiar a Xina és complicat... Hi ha massa coses per fer i portem un parell de setmanes amb un temps massa bo com per resistir-se a sortir del campus i deixar-se perdre pels hutongs... Ara tots els arbres estant tenyits de diferents vermells, grocs i marrons (tot i ser el mateix arbre), i amb el bon temps que fa és una passada anar a caminar pel costat dels llacs...

De totes maneres, i després de la primera reunió de projecte, he vist que el món a Barcelona continua girant igual de ràpid encara que no agafi el metro a primera hora, ni m'aturi perquè una llumeta ha passat de verd a vermell, ni el despertador m'avisi que toca matinar, ni tingui memòries per entregar al cap d'una hora o exàmens a preparar pel matí següent... Potser és que no volia mirar pel retrovisor, però ara que he vist la cua que he fet, tocarà arrencar motors i tirar milles!!! :)

[slideshow]

I de regal, alguna foto que he fet pels hutongs. Jo segueixo intentant fer alguna foto que quedi xula, a veure si quan torno em queda un àlbum decent de tota l'experiència!!

M'he adonat que m'estic malacostumant a veure el dia a dia i deixar de sorprendre'm. Recordo que durant les primeres setmanes a cada cantonada hi havia coses que em cridaven l'atenció, per bé o per malament. Gent escupint al terra, bicis convertides en botiguetes de menjar ràpid, el trànsit de Beijing, els cartells en xinès,... Ara no només m'he acostumat a veure totes aquestes coses, também'he acostumat a no sorprendre'm per la novetat, i encara que vegi coses que potser no havia vist mai, no em criden tant l'atenció com ho haurien fet dies enrere... Quina llàstima!!

Ara que començo a rascar en la memòria, sí que tinc algunes anècdotes... Ja m'he perdut un parell de vegades per Beijing. L'última no fa massa. No sé si ho havia comentat, però aquí qualsevol carrer que toqui amb el principal pot tenir el mateix nom que el principal. Així que quan et penses que estàs anant pel carrer que havies agafat abans, potser estàs anant per un que és perpendicular a ell... Doncs bé, la setmana passada després de sopar (aquí sopem a les 18h!!) vaig sortir a fer un tomb. Com que es veien les estrelles, vaig pensar orientar-me amb elles (i això que no he fet res d'astronomia, no sé perquè deuria pensar que podia...) i vaig deixar el mapa a casa. Els cartells que diuen el nom dels carrers pels cotxes, normalment també et diuen si estàs anant cap al nord, sud, est o oest (quan pugui en faré una foto i la penjaré), així que no semblava difícil caminar una estona i tornar a la residència.

El fet és que el què havia de ser una caminada de 1 hora o 2 es va convertir en tot un repte per tornar. Vaig donar mil voltes sobre els mateixos carrers perquè n'agafava un i no sabia si era el principal o el perpendicular, després tornava enrere i em guiava per les botiguetes que havia passat feia una estona. Quan trobava el carrera que era, havia de retrocedir un nom de carrer més, i amb ell 4 carrers que tenien el mateix nom... era un trencaclosques complicat. I per si fos poc, les estrelles havien desaparegut i no hi havia ni rastre de cartells!!!

Solució??? Taxiiiiiiiiiiiii!!! "Qing wen, wo yao qù DaYunCun! (Disculpi, vull anar a DaYunCun! - Suposo que és la manera "xapussera" de demanar que em portin a la residència, però no en conec cap altre, i ells ja m'entenen, que no és poc!!!). De moment no m'he atrevit a fer una altra sortida de les meves, però suposo que si continua el bon temps, aviat en caurà una altra! La pega: que vaig perdre el mòvil (sí, un altre cop; si contés la de mòvils que he perdut en un any...), i ara no tinc musiqueta per escoltar mentre camino... Potser hauré de convèncer algú que m'acompanyi... Ara que si una sola es perd, dos pot ser pitjor!!
