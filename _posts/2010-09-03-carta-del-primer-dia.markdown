---
author: napbuf
comments: true
date: 2010-09-03 19:01:52+00:00
layout: post
slug: carta-del-primer-dia
title: Carta del primer dia
wordpress_id: 100
categories:
- Xina
- 'Xina: Beijing: Primers dies'
---

Vist des del segon dia he de dir que la situació ahir em va superar. Vaig estar a una zona de Beijing on ningú parlava anglès ni m'entenia. Avui, que ja he anat més al centre m'he trobat molta més gent que entenia l'anglès. "La pela és la pela" a Catalunya i a la Xina Popular ;) , i on hi ha turisme la gent entén el què faci falta!!!

De totes maneres postejo la carta per tenir-la també, perquè realment tal i com vaig veure ahir Beijing hauria agafat un vol de tornada!! jajaja Sort que no ho vaig fer perquè avui la cosa ja ha estat molt diferent. L'explicaré en el següent post.

"Nǐ hǎo,Us escric després d'una estona de tranquil·litat perquè avui ha sigut un dia horrible!!!!!!! Però horrible horrible, no us ho podeu ni imaginar.Als vols genial, era British Airways i allà tothom parlava anglès. Ara, ha sigut tocar terra i no hi havia ni Déu que els entengués...Suposo que també se m'ha acumulat tot, ja que amb el vol la nit m'ha durat poc més de 4h perquè volàvem en contra del sol, i amb els nervis i tot plegat tampoc he pogut dormir a l'avió. Total que he arribat a beijing a les 10 hora d'aquí, les 4 de la matinada hora vostra (3 pel Jordi i la Natàlia).He agafat el bus que em deixava casi al costat de la uni i aquí ha sigut on he començat a veure que el tema distàncies aquí es multiplica x1000. El què sembla el carrer de sota en realitat és un km més avall, i el carreró que casi no està ni dibuixat al final resulta ser una avinguda...A la uni he anat a la residència i a la oficina internacional. La oficina estava tancada, o sigui que fins dilluns res. I la residència no hi havia ningú que parlés anglès, ningú!!!Ha estat molt traumàtic perquè volia informació sobre les condicions de les habitacions i no m'entenien ni la pregunta... Per sort he trobat un noi turc que porta un parell d'anys aquí i m'ha fet de traductor. He de dir que malgrat el desastre de dia, tota la gent a la que he demanat ajuda s'hi han vinculat d'una manera impressionant. A Barcelona això seria impensable.Total, que al final la residència no té cuina, l'aigua calenta està limitada i en principi m'han dit que no hi ha horaris de tancament pels que som internacionals (només pels xinesos). De totes maneres, pel què m'ha comentat el noi turc, ell està en un edifici al que només hi tenen accés els que fan el doctorat, i es veu que el meu està ple de xinesos; que aquests són molt deixats, molt bruts i que menjen menjars molt forts a les habitacions amb lo qual l'habitació queda amb una olor insuportable. Així que de compartir habitació amb un xinès res de res!!!!La veritat és que parlant amb ell m'ha desencantat molt el fet de poder anar a la residència, així que demà mateix em poso a buscar pis.Després de deixar aquest tema clar, he sortit al carrer amb l'objectiu de trobar un hostal (hostal del que ja en tenia la direcció escrita en pinyin, que és tal i com sona el xinès amb les nostres grafies). El tema és que no hi ha ningú que parli anglès, ningú!!!!! He preguntat a 10 taxis i era dir hola amb anglès i tots deien que no. M'he trobat un noi pel carrer que parlava anglès, ell ha parlat amb un taxista per pronunciar-l'hi la direcció, però ni així... Així que veient que no podia agafar taxi he anat cap a la estació de metro més propera. Allà un noi m'ha donat un mapa de la ciutat i de metros (tot amb xinès, és clar, o sigui que per mi és més un dibuix que un mapa perquè no entenc res de res...), i m'ha subratllat el carrer on estava el hostal. He sortit, he agafat un taxi i l'home m'ha deixat aprop d'on era, però tenint en compte que el terme a prop aquí no és el mateix que allà.Total, que tot el dia amb la maleta de 20kg la motxilla de 10kg, sense haver dormit, veient que ningú m'entenia i tot plegat, ha sigut d'aquells que no voldria repetir per res del món!!! M'he estressat moltíssim, i quan al final he arribat a l'hostal m'he posat a plorar i tot!!! Ara ja estic bé. L'hostal és una passada. És una casa xinesa antiga, reconvertida en hostal. Al "jardí" del mig hi ha tot de flors i bancs, i hi ha aquelles llums de papers típiques penjades per les habitacions amb el so dels grills cantant. Estic en una habitació de 4 lliteres però som 4 noies, les altres 3 molt simpàtiques. El home que ho porta parla anglès, a més hi ha wifi gratis i tinc endolls com els europeus, i a sobre em costa 50RMB que equivalen a 6€!! Ara el canvi ja no és 1-10, és 1-8,4. Ah per cert, ja he obert un compte aquí i hi he posat els diners, un maldecap menys!!! Doncs bé l'hostal també disposa de guixetes a dins de les habitacions amb clau per guardar-ho tot. És perfecte!!! A 10minuts caminant hi ha un hipermercat amb un telepizza i un KFC, i me n'hi he anat a comprar aigua i el sopar i l'esmorzar d'avui, tot i que al carrer del costat d'on hi ha l'hostal totes les voreres estan plenes de paradetes on fan pinxos de carn, verdures i peix a la planxa, té molt bona pinta!!! També fan unes sopes amb una olor molt rara i salses que el meu estómac encara no està disposat a provar. Fa molta gràcia perquè han posat unes tauletes que fan dos pams d'alt i unes cadires que son de la mateixa alçada que la tauleta, i la gent s'hi asseu i menja allà al carrera amb els genolls a les galtes!!!!Però jo per avui em sembla que ja he tingut un dia prou dur, sobretot per haver de carregar amb les maletes tot el dia, veure que no tenia allotjament i que anaven passant les hores, que tot em sortia del revés, vaja. Però, després de fer una caminada, omplir la panxa i prendre l'aire intoxicadíssim (sense exagerar), tot es veu d'una altra manera.Apa, em sembla que per dir que malgrat ser un dia horrible, ja ha passat (aquí son les 19:20 i ja és de nit!!! no sé com serà durant l'hivern...) i que ara ja es veu tot des de la perspectiva bona, la de disfrutar d'estar aquí. Demà ja posaré algunes fotos al bloc, que ara ja no sortiria res...Per cert, no tinc accés al blog, així que he canviat la url perquè pugui accedir-hi i anar canviant-ho.La nova direcció és: [http://napbuf.wordpress.com](http://napbuf.wordpress.com/)Demà tocarà comprar-me mòvil, comprar un mapa com Déu mana de la ciutat, i buscar pis... Ja us aniré posant al dia. Molts petons, ja us trobo a faltar!!!" Adjunto fotos de l'hostal on m'estic. És una passada, tot un descobriment. Ho tinc tot a 2 minuts caminant (hipermercat, estació de metro, polícia, de tot...). S'hi respira molta tranquil·litat i molt bon ambient aquí dins, res a veure amb Beijing i més a veure amb l'aire "bohemi" de l'antiga manera de viure xinesa (o almenys aquesta és la imatge que en tinc).


##### (pd: he hagut de reduir i molt la fotografia perquè sino em petava la càrrega quan parava pel 3%, així que no sé si es visualitzarà massa bé...)


[![](http://napbuf.files.wordpress.com/2010/09/img_3614_comprimida.jpg)](http://napbuf.files.wordpress.com/2010/09/img_3614_comprimida.jpg)
