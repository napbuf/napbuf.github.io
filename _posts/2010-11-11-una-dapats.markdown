---
author: napbuf
comments: true
date: 2010-11-11 00:10:10+00:00
layout: post
slug: una-dapats
title: Una d'àpats...
wordpress_id: 612
categories:
- Xina
- 'Xina: Beijing: Curiositats quotidianes'
- 'Xina: Curiositats'
---

Ahir, després de més de 2 mesos vivint aquí, vaig anar per primer cop a fer una compra "saludable". Com que tant la cantina com els bars/restaurants són tan tan barats (a la cantina menges per 50-60cèntims, i al restaurant et costa 2-3€...), i tenint en compte que no tinc cuina a la residència, fins ara no m'havia plantejat poder fer-me jo el menjar.

Però ahir, cansada de tant fregit, de mongetes picants, de broquil cru, de pollastre arrebossat amb més "arrebossat" que pollastre, d'arròs pastós i sosso, i de plats freds (perquè sí, la cantina és mooolt barata, però sempre menges fred, sempre... tenint en compte la quantitat de gent que hi ha cada dia i les cues que hi ha, com per demanar-lo calent. Un dia faré algunes fotos de la cantina i les penjaré, és una bogeria...),... vaig decidir que era el moment d'estrenar l'espècie de fogonet elèctric que vaig comprar la primera setmana. És com una vitro, però d'inducció, molt mono, i tot pel mòdic preu de...20€!! :)

Com deia, ahir després de la tira de temps sense menjar-ne, vaig provar la dorada (orada en català correcte... jeje)(nyaaaaaaaaaaaam!!!), i em vaig fer pa amb tomàquet amb pa de veritat!!! Perquè el pa que mengen aquí està com cru i no té gust a res...

I avui, que encara em quedava una mica de pa d'ahir, m'he llevat amb el meu cafetó amb llet i una mica de pa amb tomàquet... Potser sonarà sosso... pa amb tomàquet i què? I res! Però què bo!!!! Només em faltava el Bassas dient: "Bon dia, són les 7!", llàstima que aquesta frase ja ha passat a la història per tots...

Doncs res, la dorada, o orada la vaig fer al microones, i tot i que no era dorada dorada perquè era una mica sosseta, va quedar molt bona. Al vespre vaig intentar fer-me un parell d'ous remanats amb pa amb tomàquet amb la maquineta, ja que avui vaig dir de fer truita de patates i ceba per uns quants!!! He de dir que malgrat posar-hi molt més oli del que normalment considero suficient, els ous se'm van enganxar. Aquest fogonet funciona a batzegades; cada 5 segons desprèn moltíssima calor i s'atura... i així és impossible fer una truita amb condicions!! M'agradaria veure al Ferran Adrià amb això... jajaja De totes maneres es va agrair un dia menjant a la catalana, tot i que considero que hi ha moltíssims plats xinesos que estan boníssims (sempre que no estiguin freds ni siguin de la cantina).

A veure com quedarà avui la truita de patates... només tinc una espècie d'olla que venia amb la "vitro" i la faré servir tant per bullir la patata, com per sofregir la ceba, com per fer la truita, així que a veure què en surt... Si surt bé, prometo foto!! :)
