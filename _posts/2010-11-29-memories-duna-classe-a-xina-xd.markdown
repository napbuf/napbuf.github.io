---
author: napbuf
comments: true
date: 2010-11-29 06:46:28+00:00
layout: post
slug: memories-duna-classe-a-xina-xd
title: Memòries d'una classe a la Xina... xD
wordpress_id: 691
categories:
- Xina
- 'Xina: Curiositats'
---

[![](http://napbuf.files.wordpress.com/2010/11/img_5356.jpg?w=682)](http://napbuf.files.wordpress.com/2010/11/img_5356.jpg)

Potser costa de llegir... Encara que ho sembli, no són apunts... després de 3 minuts intentant entendre què carai deia i adonar-me que tot el què explicaria ho tenia més que sabut de Barcelona, m'he resignat a escoltar i deixar volar coloms. Encara que no hagi estat una classe molt profitosa en termes acadèmics, no m'hauria agradat perdre-me-la...

**_"Anar a classe és una absurda pèrdua de temps... Intentant entendre l'anglès incomprensible del professor, que es limita a llegir les transparències i a passar-les ràpidament. No fos cas que les poguéssim llegir per nosaltres mateixos i se'ns ocorreguessin preguntes a les que hauria de respondre..."_**

**_"El que nosaltres ens estem dos classes per explicar i entendre amb atenció (i no és que a la UPC es preocupin en excés per saber si un tema ha quedat clar o no ni molt menys), ell ho explica amb una transparència que passa als 3 segons de posar-la sense ni tan sols intentar explicar-la... Odio les tècniques d'aprenentatge xineses... De fet, no tenen tècnica. No aprofundeixen en res, només pretenen adquirir el coneixement per repetició, repetició i repetició, sense ni tan sols intentar entendre el perquè. Probablement per això són tan increïblement eficients en la imitació i la falsificació, i sovint tan negats en activitats que impliquin creativitat, imaginació i innovació..."_**

**_"TOMA YAAAAAAAAAAA!!! (xD és que realment ha estat xocant...) El tio s'acaba de tirar un rot mentre parlava!!!! I la gent ni s'ha immutat!! A Barcelona això hauria suposat, no només la disculpa del professor, sinó també la riota de tota la classe i la sensació de ridícul del professor. Però aquí no. Aquí no passa res..."_**

_(He de dir que quan el professor s'ha tirat el rot no me n'he pogut estar i he esclatat a riure jo sola enmig de la classe... Però ningú ha mogut ni una cella. Ni tan sols el professor, que ha continuat parlant i ni s'ha avergonyit ni res. De fet, crec que ni sabia perquè reia... Què fort...)_
