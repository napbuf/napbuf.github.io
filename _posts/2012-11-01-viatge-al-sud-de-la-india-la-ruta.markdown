---
author: napbuf
comments: true
date: 2012-11-01 19:01:04+00:00
layout: post
slug: viatge-al-sud-de-la-india-la-ruta
title: 'Viatge al Sud de la Índia: la Ruta'
wordpress_id: 1712
categories:
- Índia
- Blog
- Preparatius
---

Crec que començo a tenir clara la ruta, tot i que diria que m'he excedit en el recorregut. Podria fer el mateix recorregut en el doble o el triple del temps previst, tranquil·lament. Però no el tinc. No tinc el temps... El té Lear (o això em fan creure), i aquest és un condicionant més.

A dia d'avui, o sigui, a 3 setmanes vista, tinc el bitllet per anar i tornar a la Índia, ja m'ha arribat el visat (que s'ha d'enviar al consulat de Madrid i torna per Seur), i la setmana vinent em posen la tercera i darrera dosi de vacunes. Ah! I també he comprat el vol de Chennai a Mumbai pel 5 de desembre.

[gigya src="http://grooveshark.com/songWidget.swf" width="250" height="40" flashvars="hostname=cowbell.grooveshark.com&songIDs=23174072&style=metal&p=0"]

També he començat a mirar més o menys per on m'agradaria anar, o alguns llocs que tinc per segur que cal veure, tot i que el viatge està totalment obert. Però totalment!!

Poso el mapa amb la primera estimació de la ruta:

[googlemaps https://maps.google.com/maps/ms?msa=0&msid=203730944630996593319.0004cd728434739921bdb&ie=UTF8&t=m&ll=14.477234,76.552734&spn=14.853478,18.676758&z=5&output=embed&w=425&h=350]

Per ara, la idea és anar de Mumbai a Goa en tren i amb llitera, però de les més barates! Seran una pallissa d'hores, però això no em ve de nou. :)
- Goa és coneguda per les platges paradisíaques, però també força turístiques, així que depèn de la massificació m'hi quedaré més o menys dies.
- De Goa, encara no ho tinc clar, però m'ha semblat veure que tant Mangalore com Mysore tenen llocs xulos i importants, així que seran llocs de pas per anar cap a Kochi i Kerala, on m'hi vull estar força temps perquè pel que diuen, val la pena.
- De Kerala, aniré cap a Madurai, on hi ha uns temples antics i una zona bastant diferent de la de Kerala i Kochi. I d'allà anar pujant cap a Chennai.
- A Chennai també hi ha coses per veure, sobretot als voltants. D'allà, agafaré el vol de tornada a Mumbai, on m'hi estaré un parell de dies abans de tornar.

Com dic, el viatge està moooolt obert. Encara no he reservat hostals. Pel que he vist, Mumbai és bastant car en quant a allotjament (comparat amb la Xina), però ho hauré de fer aviat, almenys un mínim mínim de reserva per Mumbai i Chennai per no anar amb el cul a l'aire durant tot el viatge.

Tampoc cal!

Per cert (i robant una foto, ja comencem!), heu vist com va aquest tren?? :D Espero no trobar-m'hi!! Almenys no tan a saco!

[![](http://napbuf.files.wordpress.com/2012/11/train-croud.jpg)](http://napbuf.wordpress.com/2012/11/01/viatge-al-sud-de-la-india-la-ruta/train-croud/#main)
