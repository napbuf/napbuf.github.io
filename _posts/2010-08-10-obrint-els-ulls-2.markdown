---
author: napbuf
comments: true
date: 2010-08-10 20:03:00+00:00
layout: post
slug: obrint-els-ulls-2
title: Obrint els ulls...
wordpress_id: 64
categories:
- Ampliant horitzons
- Blog
---

![](https://napbuf.files.wordpress.com/2010/08/zmf.jpg)

Mirant a la pàgina web del 3cat24, o sigui, les notícies de TV3 ampliades, i mirant la secció "Món" m'esgarrifo en veure com està el món. De fet, m'espanta tot el què hi passa, i alhora em preocupa veure que poca cosa sé del món i amb quina facilitat puc viure sense consciència.



	
  * 1.200 morts en 6 mesos a l'Afganistan, de fet més de 1.200 civils morts, perquè avui n'han mort 5 més, i més de 2.000 ferits. Un augment de més de un 31% de la xifra de morts respecte el semestre anterior. Només de pensar-hi em poso negra.

	
  * Més de 1.600 morts al Pakistan per culpa de les pluges torrencials. Aquestes pluges han afectat a 14 milions de persones. "La xifra oficial de morts ja supera els 1.600, però s'especula amb una suma que podria doblar aquesta quantitat". A sobre, els talibans han demanat a la població de deneguin les ajudes internacionals.
Aquestes pluges també han afectat també a les zones de la Xina (amb 701 morts) i el nord de la Índia.

	
  * "Els talibans executen en públic una dona afganesa acusada d'adulteri". Deplorable, no tinc paraules per descriure-ho, només llàgrimes.


No sé quantes morts hi ha al món durant un any, però estic segura que ompliríem països amb aquesta xifra, i la imatge em desconcerta.

	
  * "Els resultats provisionals de les eleccions de Ruanda apunten
que el president Paul Kagame continuarà al poder". És a dir, que la dictadura emmascarada continua.



	
  * "Corea del Nord respon amb artilleria a les maniobres militars del seu veí del sud". El tema aliança de Corea del Nord amb la Xina, i Corea del Sud amb el Japó fa por. Sembla que la població siguin titelles moguts pels alts càrrecs per fer i desfer sense cap mena de mirament.


...
Podria omplir pàgines amb realitats que sobrepassen la meva consciència. De fet, dubto que pugui ser conscient de cap d'aquestes notícies... I com la majoria dels que vivim en un lloc privilegiat, gaudeixo de les mega-vacances, de la vida d'estudiant i de les comoditats que la sort d'haver nascut on he nascut m'ha donat.

I així, amb la lluita interna per definir què i com m'he de sentir al respecte enfront de totes aquestes realitats que desemboquen en una sola consciència, només puc pensar que qualsevol de les paraules que

pugui escriure sobre el tema és més hipòcrita que res.

Massa coses per canviar en un món que camina amb els ulls tancats.

11/08/2010


[**Zeitgeist**](http://video.google.com/googleplayer.swf?docid=8883910961351786332&hl=es)
_(en anglès i amb subtítols en castellà)_


Documental fet l'any 2007 on es posen en dubte la major part de pilars que sostenen el nostre sistema de vida. És bastant anti-sistema, sobretot la última part del documental, però de la mateixa manera que ens deixem menjar el cap cada cop que obrim el televisor tot i sabent que ens el menjaran, també crec que seria bo donar la mateixa oportunitat de deixar-nos-el menjar a aquells que tenen coses diferents a dir.
Pel què he vist, han fet un altre documental i ara se n'està fent un altre. La pàgina oficial, on també hi podem veure la pel·lícula i altres documentals de manera gratuïta, és: [_http://www.zeitgeistmovie.com/_](http://www.zeitgeistmovie.com/)

[Imprimir](print())
