---
author: napbuf
comments: true
date: 2011-01-22 00:36:14+00:00
layout: post
slug: quien-dijo-frio-xd-2
title: Quien dijo frío?? xD
wordpress_id: 994
categories:
- Xina
- 'Xina: Beijing'
- 'Xina: Beijing: Curiositats quotidianes'
---

Doncs això, que tot i que els últims dies les temperatures han pujat i força, encara fa fred (però pel què sé a Catalunya hi ha una onada de fred, així que ja sembla que no en tingui tant...)

Ja havia comentat que l'electricitat és de prepago i que s'ha de carregar abans no s'acabi, oi? Doncs bé, la meva companya de pis (en cada "pis" hi ha 2 lavabos, 2 habitcions i compartim nevera, microones, internet, aigua i electricitat), se n'ha tornat a Tailàndia a passar les festes allà amb la targeta per recarregar l'electricitat. Iupiiiiiiiiiii!!! Què vol dir això? Que estic sota mínims, mínims. El dilluns deixo la residència, però fins llavors necessito guardar la poca electricitat que em queda per escalfar l'aigua per la dutxa, connectar l'ordinador i poca cosa més... I quan deixes la porta oberta perquè entri l'escalfor dels radiadors dels altres pisos i no es quedi el fred que entra per la finestra estancat a dins de la meva, és que realment hi fot fred!!! Realment és una mica tonteria. Aquí tenen més d'un mes de vacances per l'any nou xinès, i la residència es buida de gent. Alguns ho aprofiten per viatjar i d'altres per anar a veure a la família. Així que de radiadors engegats en queden ben pocs.

Total que quan estic a l'habitació estic amb l'anorac posat, i a dins del llit amb el cap i les mans a fora de totes les mantes i jerseis que caben a sobre el llit!!! :)

L'altre dia vaig anar a Hou Hai de nit. Vaig fer algunes fotos, però no han quedat massa bé. Hi feia molt molt molt fred. No em notava els dits, així que fer fotos era tot un repte. De fet, va ser culpa meva. No portava ni guants, ni gorro, ni malles, ni res!! I no es pot sortir de casa sense el kit de supervivència!!! Vaig arribar a un punt que caminava i no notava que els peus toquessin a terra en cada petjada. Al principi la sensació era curiosa. Ara, quan baixava les escales per agafar el metro, la cosa va deixar de tenir gràcia. De poc no caic escales avall, sort que ja havia guardat la càmara i tenia una barana a prop!! I si quan se't congelen i descongelen les mans ja és molest, quan se't congelen totes les cames, t'ho pots imaginar!!

Tot i així, Hou Hai va ser molt xulo. Veure el xinesos aprenent a patinar sota la lluna plena i amb totes les llumetes al voltant desperta la poca part de romanticisme que encara no s'ha glaçat! En deixo algunes fotos, però em va ser impossible poder fer res. No tenia els dits per fer virgueries (i reconec que aquesta última frase pot sonar molt malament xD), i soc realment dolenta fent fotos quan no hi ha massa llum...
