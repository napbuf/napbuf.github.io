---
author: napbuf
comments: true
date: 2010-12-06 02:29:46+00:00
layout: post
slug: 23-taian-taishan-qufu-una-de-tao
title: '(2/3) Tai’an-TaiShan-Qüfù: Una de Tao '
wordpress_id: 709
categories:
- Xina
- 'Xina: Shandong'
---

[Primera part](http://napbuf.wordpress.com/2010/12/06/1-taian-taishan-qufu-una-de-tao-i-laltre-de-confucius/)

Continuant amb el post anterior, l'endemà em vaig llevar ben d'hora i, decidida però adormida, vaig començar a tirar milles cap a la muntanya. M'esperava un dia força dur...

Només sortir de l'hostal vaig adonar-me que els xinesos es lleven molt més d'hora que nosaltres. Eren les 7 del matí i hi havia més moviment que a les 8 del vespre, gent gran practicant no sé quin art marcial als parcs, "mercats" de menjar ambulants, motos i bicis circulant a tot drap... DISSABTE A LES 7 DEL MATÍ!!!! Mentre anava cap a la muntanya vaig passar per un carrer on hi havia un mercat molt pobre.  Venien enciams tirats pel terra, pell de peixos assecada (i suposo que salada), sobretot molta verdura i fruita. Casi al final hi havia un home que havia convertit la part del darrere del seu "tricicle" en una peixera. Havia posat una lona i hi tenia tots els peixos allà (peixos enormes, per cert) , era molt curiós de veure. Just al passar pel seu costat, a l'home no se li va ocórrer res més que fotre d'òsties al pobre peix que havia deixat al terra per vendre i que s'estava morint d'aire (jaja, morint d'aire...) amb el què el peix va fer un salt que es va posar a la meva alçada i jo vaig desvetllar-me de cop. Què carai cafès ni punyetes... les lleganyes em van caure de cop!!! Massa novetats per l'hora que era...

I au, anar tirant... La muntanya és xulíssima, et vas trobant petits temples (sobretot al principi) pel camí, i com ja he dit, està tota plena d'inscripcions a les roques. Mentre pujava em vaig trobar amb gent que feia com una mena de penitència, i portaven pes extra. Casi no puc entendre com aconseguien arribar fins a dalt... La muntanya estava plena de gent. Als xinesos els hi encanta anar-hi, però no tant als no asiàtics. No me'n vaig trobar a cap en tot el cap de setmana!!!

Des de l'inici hi ha escales que porten fins al cim. Segons la guia, un total de 6.660 escales, o sigui 13.320 si ho fas tot com va ser el meu cas. Hi ha autobusos que et porten fins a mig trajecte, i llavors un tele-huevo que et puja fins a dalt, però com a bona excursionista, ho vaig fer tot a peu! (i he de dir que després de 3 mesos sense fer res de res d'esport i portar una vida bastant sedentària, pujar i baixar tantes escales mata moltíssim!!! Sort que encara em queden algunes vides de reserva...).


<blockquote>Segons la wiki:

A flight of 7,200 total steps (including inner temple steps), with  6,293 Official Mountain Walkway Steps, lead up the East Peak of Mount  Tai, along its course, there are 11 gates, 14 archways, 14 kiosks, and 4  pavilions.

In total, there are 22 temples, 97 ruins, 819 stone tablets, and 1,018 cliff-side and stone inscriptions located on Mount Tai.</blockquote>


En resum, que la pujada va ser dura, bastant dura. A més, estava ple de xinesos, i quan passava pel costat tots volien dir-me "hello!" i molts d'ells fer-se fotos amb mi. Si només en fossin uns quants encara, però és que xina està plena de xinos!!!

Em vaig trobar amb algunes persones que parlaven un anglès bastant comprensible, amb el què la pujada es va fer més amena si és que encara quedava alè per poder parlar, i quan vaig ser al cim va ser com tocar el cel!!!! Al·lucinant, de veritat!!! Pujar una muntanya amb escales mata molt més que de normal, i el pendent és molt més pronunciat. Arribes a dalt i tens la sensació d'estar en un lloc privilegiat. Quan arribes a dalt ja no et queda ni una mica de cansament de la pujada, és increïble...

A part, i suposo que també degut al fet que era la única "no asiàtica" (encara no sé diferencia entre xinesos, japonesos, mongols, coreans, tailandesos... dubto que pugui aconseguir-ho), mentre m'estava fent alguna foto es va formar una cua per fer-se fotos amb mi al cim, tot plegat em va atavalar bastant. Estan en un lloc privilegiat i de culte i venen a fer-se fotos amb mi?? Està bé no sentir-se sola quan vas a fer una excursió tota sola, però és que aquí és impossible sentir-se sol per molt paradoxal que soni. En el país més poblat de la Terra i nosaltres no podem passar desapercebuts entre la multitud... Si fos xinesa no seria ningú, però no ho soc, i això ja em determina, almenys aquí.

En resum, que em vaig fer mil fotos amb més paciència de la que creia que tenia, em vaig passejar per allà dalt, i vaig enfilar escales avall. Mentre baixava tenia aquella sensació de quan has estat esquiant tot el dia i no estàs entrenada que intentes posar-te de puntetes i et comencen a tremolar les cames, saps? Però baixar és molt més ràpid i divertit que pujar. A més, tens les vistes de cara, i tot i que feia un dia bastant emboirat, les vistes eren precioses. Segons la guia, diu que en dies on no hi ha boira es pot veure fins a 200km de distància, és a dir, fins al mar!! (oceà, vaja...)

Després, tornar a l'hostal a recollir les 4 coses que havia deixat, dinar ràpid i corrents i agafar un autobús camí cap a Qüfù, la ciutat on va néixer Confucius. No és tan fàcil agafar un autobús quan no saps d'on surt, però encara em sorprenc de lo prou bé que me'n vaig en-sortir. Un autobús ronyós i vell, però suficientment còmode com per descansar una estona després de 7h pujant i baixant escales em va portar cap a Qüfù.

_**(en el següent post explicaré Qüfù, ara ja estic cansada de tan escriure...jeje) Ah i després d'escriure l'últim penjaré fotos, que si he de triar entre 500, reduir-les i penjar-les puc passar-m'hi una bona estona...**_

**_Per fi... les fotos!!_**



**_PD:Mentre mirava les fotos he recordat que quan pujava la muntanya em vaig trobar un home que surt en una foto (amb els cabells llargs i blancs i la pell fosca) que vivia en una mena de cova convertida en santuari. Quan em va veure passar pel seu costat se'm va acostar i em va abraçar. No parava de riure i de mirar-me, però sense dir res, ni tan sols "Hello", cosa que em va alegrar. L'home o era cec o no veia un pijo, perquè vaig intentar mirar-lo als ulls i no se l'hi veien, impossible!!!! Quan vaig baixar me'l vaig trobar estès en una tombona prenent el sol. Deu ser dels pocs xinesos que els hi agrada el sol... Un home ben peculiar, però que sense dir ni una paraula se m'ha quedat ben marcat..._**

**_[slideshow]
_**

_**
**_
