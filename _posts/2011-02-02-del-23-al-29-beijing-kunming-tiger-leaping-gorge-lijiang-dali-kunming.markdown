---
author: napbuf
comments: true
date: 2011-02-02 05:57:17+00:00
layout: post
slug: del-23-al-29-beijing-kunming-tiger-leaping-gorge-lijiang-dali-kunming
title: 'Del 23 al 29: Beijing-Kunming-Tiger leaping gorge-Lijiang-Dali-Kunming'
wordpress_id: 999
categories:
- Xina
- 'Xina: Yunnan'
---

Pocs dies i molt intensos.

23: Arriba l'Uri al mati. Tarda a l'estadi olímpic on ens morim de fred, birres al Helens per dir adéu a la gent abans del viatge i última nit a la residència morint de fred.

24: Matí de preparar maletes i fer el check out. La tarda la passem per un dels hutongs més típics de Beijing, i a la nit, avió cap a Kunming.

25: Anem a Shilin, el bosc de pedres. Ens fa un dia boníssim, el lloc és una xulada, hi passem el matí amb picnic de fuet importat inclòs! A la tarda, moment de tràmits i passejada per Kunming. Fem un tastet de "l'agobio" d'agafar el bus en hora punta, comencem a posar en marxa el xines que mai entenen... Al vespre, agafem un bus-nit de lliteres en direcció a Lijiang. Quina emoció! Els llits són molt estrets i el bus es mou molt, però jo m'adormo on faci falta. No sé si l'Uri pot dir el mateix... Entre jet lag, fred i moviments del bus porta els 3 dies sense dormir!

26: Morim a les 5 del matí tirats al carrer a Lijiang. L'autobus arriba amb 1h d'antel.lacio, i Lijiang encara esta morta. Res obert, tota la ciutat gelada i fosca. Ens posem en un wangbar (cibercafe, aixo no tanca mai a la Xina), un cuchitril on no hi entraries mai si fossis a Barcelona. Per sort, al cap d'una hora i mitja la ciutat s'activa de cop i podem fer un cafe amb llet, amb cafe de sobre portat de Manresa!!! Despres, agafem un bus/tartana cap a Qiaotou, on comença la ruta de 2 dies pel Tiger leaping gorge. AL.LUCINANT!! Unes vistes precioses, dormim en una guesthouse feta tota de fusta als peus d'un 5590m i amb el riuet entremig. Les vistes són increïbles, i el menjar està boníssim. Després de 7h pujant amb 8kg a l'esquena, texans, tota la solellada, hores de son i poca preparació, el menjar i la birreta són glòria! Tenen una terrasseta de fusta amb gronxadors i tauletes i la vista de la posta de sol entre les muntanyes separades pel riuet. Podria estar-m'hi mesos aquí!!! El lloc m'enamora. Me l'apunto per repetir-lo!! Aixo sí, la pujada del principi m'ha matat una mica, segurament per la poca preparació, i el llit em sembla dels millors que he provat!!

27: Ens llevem ben d'hora per continuar l'excursió. Amb la roba estesa a darrera la motxilla i recollint tota la polseguera del camí, passem per sota d'un salt d'aigua i acabem molls, veiem homes passejant la cabreta amb la corretja com qui passeja el gosset, i al cap de poca estona arribem a una altra guesthouse, d'on agafem el bus de tornada cap a Lijiang. Aquesta excursió ha valgut moltíssim la pena, la recomano a tothom que vagi per allà. La muntanya no està petada de gent, pots caminar-hi tranquil.lament, i de tant en tant et vas trobant casetes on aprovisionar-te d'aigua, i fins i tot de bossetes de maria!!!

Al migdia arribem a Lijiang després de ben bé 3h o més d'autobús. Allà hi fem una dinada ràpida i ens passegem pel casc antic de Lijiang. Quina xulada!!!!!!!!!! No puc evitar-ho, m'enamora!! Suposo que és bastant guiri, per què negar-ho, però està ple de carrerons estrets plens de botiguetes totes elles molt ben arreglades i plenes de colors, amb el riuet creuant per entremig. Tenim poc temps per veure-ho. Un parell d'hores escasses, i cap a Dali amb bus. 4h i unes vistes increïbles, amb posta de sol inclosa! De nou tornem a anar amb una tartana de bus, molt autèntic tot plegat.
