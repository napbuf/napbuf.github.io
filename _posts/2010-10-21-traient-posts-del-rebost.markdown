---
author: napbuf
comments: true
date: 2010-10-21 01:39:57+00:00
layout: post
slug: traient-posts-del-rebost
title: Traient posts del rebost... :)
wordpress_id: 405
categories:
- Xina
- 'Xina: Beijing: Curiositats quotidianes'
---

El divendres passat vaig anar a veure la plaça de Tiananmen. Primer vaig anar a un teatre que han fet fa poc, que s'assembla a una nau especial acabada d'aterrar enmig d'una espècie de llac... Trobo que està una mica fora de lloc. Enmig de Beijing, al costat de la ciutat prohibida, entre hutongs... Massa modernitat per tot el què l'envolta, però en fi... Així són els xinesos, incoherents a més no poder!!![![](http://napbuf.files.wordpress.com/2010/10/rd_img_4895.jpg?w=300)](http://napbuf.files.wordpress.com/2010/10/rd_img_4895.jpg)

A la plaça de Tiananmen hi havia passat pel davant, però mai hi havia entrat. Per accedir-hi has de passar per un túnel que travessa la ronda, i just abans d'entrar-hi hi ha control policial. Tot i que m'estic acostumant als detectors que hi ha abans d'entrar al metro, aquest cop em va sorprendre veure un home pujat a una tarima controlant al personal, una màquina d'infrarrojos, portes detectores de metalls i polícies "chequeando" a la penya... Això ja és obsessió!!!

La plaça em va deixar una mica indiferent. Potser perquè l'havia vist feia un parell de setmanes pel televisor celebrant el dia de la República Popular, plagada de gent, i semblava molt més gran. De fet, tampoc es queda curta en dimensions, segons la guia és la plaça més gran "del món mundial", però ni fu ni fa. Just al davant hi ha la ciutat prohibida, amb una fotografia del "gran" Mao. Al mig de la plaça hi ha unes pantalles enormes on hi posen documentals i cançons xineses, envoltades de flors i fonts i parafernàlies vàries... Just al darrere hi ha el monument als herois del poble, i una mica més al sur el mausoleu de Mao.

Rellegint la guia per saber què havia vist (val, me l'hauria de llegir abans o inclús portar-la a sobre, però pesa molt!! A part que hi vaig anar sense tenir-ho planificat, només volia sortir del campus), m'adono que hi ha parts de la plaça que no vaig veure. També hi diu que és curiós veure la hissada de bandera a primera hora del matí, a última hora és impossible per la quantitat de gent que hi va, es veu que els guàrdies o soldats estan entrenats per anar a un ritme concret (108 passos/minut) i amb un pas de 75cm.... estan bojos!!!!! A més, segons diu, no es pot anar amb bici per la plaça, però sí amb tanc. Així que qui vulgui treure'l de passeig ja ho sap...  Tocarà tornar-hi almenys un parell o tres de cops: un al matí per veure el tema bandereta i protocol militar, una per veure la plaça il·luminada de nit (posa que val la pena) i una amb la plaça nevada!!

[slideshow]

A la nit, festa a casa de la Núria i la Clara, per fi tenen pis!

El dissabte casi no va existir. : )

Diumenge al matí vaig anar a treure el cap a una fira de universitats on hi havia representació de la UPC. Estava ple d'estudiants i pares d'estudiants demanant informació a tort i a dret. Molts estudiants de castellà venien a l'estand només per practicar el seu castellà. Després vaig anar a la Universitat de Renmin, una de les més grans de Beijing (després de Tsinghua, Beida, blablabla... aquí les universitats surten de sota les pedres, n'hi ha moltíssimes!!!). Feien una festa de cultures o alguna cosa per l'estil. Hi havia representació espanyola, i l'Agustín hi tocava algunes cançons amb la guitarra. Hi feia un fred increïble i la festa era a l'exterior, però l'ambient era super maco. Hi havia diferents estands amb menjars, fotografies i vestuaris típics de cada regió. A l'estand espanyol es podia veure l'estelada al costat d'un vestit de sevillana, llegir una part del quijote d'un poster o fer-se una fotografia amb la teva cara i el cos del quijote i una dona vestida de l'època. Allà hi vaig conèixer 3 noies catalanes que també estan per Beijing, una d'elles de Manresa!!!! Que petit que és Beijing... jajaja A l'estand hi féiem un joc: havíem de dir una frase en castellà als xinesos, i ells l'havien de repetir a algun altre espanyol a veure si el podia entendre. Feia molta gràcia sentir intentar dir a un xino: "un tigre, dos tigres, tres tigres", "el perro de san roque no tiene rabo" o frases per l'estil...

[![](http://napbuf.files.wordpress.com/2010/10/p1060714.jpg?w=150)](http://napbuf.files.wordpress.com/2010/10/p1060714.jpg)Després de quedar-nos congelats, vam anar a sopar i a la nit partit Beijing-Tianjin. Quin partit més avorrit!!!!! Van fre penal, i el tonto que xutava va i tira la pilota pel mig i tan suau que semblava que no arribava a la porteria. Vaya petardos!!!!!! A més, l'afició semblava més animada en veure fer la ola, en insultar a l'àrbitre o en fer sonar la bubuzela que no pas en el partit. I no m'estranya!!![![](http://napbuf.files.wordpress.com/2010/10/p1060726.jpg?w=300)](http://napbuf.files.wordpress.com/2010/10/p1060726.jpg)

Ara, això sí, una de seguretat que flipes. Hi havia 2 graderies només de policia. La primera fila de tot l'estadi estava ocupada per policies, i entre el camp i els seients hi havia policies per parar un tren. Es veu que era un duel important... Així que no em vull imaginar com pot arribar a ser un partit normalet... Al final, van quedar 1-1. Això sí, ara ja sé diu paraules malsonants (queda més ben dit que paraulotes...) en xinès!!!
