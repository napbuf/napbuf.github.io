---
author: napbuf
comments: true
date: 2011-03-10 21:24:31+00:00
layout: post
slug: xian-guilin-i-les-terrasses-de-longsheng
title: Xi'an, Guilin i les terrasses de Longsheng
wordpress_id: 1100
categories:
- Xina
- 'Xina: Guangxi'
- 'Xina: Shaanxi'
---

[![](http://napbuf.files.wordpress.com/2011/03/img_1776-1024x768.jpg?w=300)](http://napbuf.files.wordpress.com/2011/03/img_1776-1024x768.jpg)Després de Pingyao vam agafar un tren nocturn cap a Xi'an. Un nadó que encara no feia 4 mesos d'edat em va donar la nit al tren (pd: qui carai porta un nadó de "viatge" en un tren de més de 10h de durada?), així que vam arribar a Xi'an ben d'hora i jo, morta!

Arribem a l'hostal i en 1h ja estem a un autobús camí cap a veure el mítics guerrers de terracotta. El grup organitzat és força reduït, dues noies d'un poble al costat de Londres i una parella canadenca, tots molts bona gent.

Els guerrers em deceben una mica. Potser n'esperava massa.

Sí, és curiós veure les excavacions i totes les figures arrenglerades en el macro pavelló. Però potser al ser tan gran el pavelló em sembla que n'hi ha poques pel què esperava. La guia no para de parlar, li encanta!! Ens explica que les sabates, el gorro, el bigoti i fins i tot la complexitat de la persona indiquen el càrrec que tenia, que no hi ha 2 cares iguals, que com feien els guerrers de manera que per dins estan buits, que com ho van trobar,... ens intenta vendre llibres i petites estàtues de guerrers, i al final, una pel·lícula una mica "plom" de la història dels guerrers i una visita ràpida a la tomba del fundador de la Xina Qin Shi Huang. La tomba no és accessible, amb el què vam agafar un autobús per veure un turonet ajardinat, però no vam poder ni passejar-nos-hi perquè la guia tenia pressa i a la que ens allunyàvem una mica ens fotia un crit per dir-nos que no marxéssim... Tot plegat, doncs sí, ja hem vist els guerrers, i no estan malament, però tampoc ho he trobat tan tan bèstia...

La tarda ens la passem als taxis. Soc tan gafe que de nou em deixo el moneder a la furgoneta (sí, segon cop que perdo el moneder), però des de l'hostal truquen al conductor i em donen la direcció d'on anar-lo a buscar apuntada en un paperet. Resulta que el carrer no és gaire conegut, i entre que jo no sé massa xinès i que els taxistes no s'aclaraven, ens passem la tarda per buscar el carreró.

Moneder en mà, anem a veure una pagoda que cau al sud de la ciutat.

La pagoda en sí no té massa, però la zona és molt xula. Hi ha un passeig que rodeja unes fonts, i a les 20:30 hi fan un espectacle piro-musical. Un "Montjuïc" a Xi'an i amb una pagoda molt ben il·luminada de fons!!!! Em poso enmig de les fonts a fer-los-hi fotos, quedo una mica molla, però tot sigui per tenir una foto decent!! Passejada per les botiguetes de carrer (realment la zona val la pena veure-la de nit, hi ha molt ambient, inclús en dilluns!), i cap a l'hostal.

L'endemà passegem pels carrers antics i per la muralla que envolta tot el casc antic de la ciutat. La muralla està molt ben conservada, però hi ha tot de figures que suposo que havien posat per l'any nou xinès que han caigut i que encara estan al voltant del passeig a sobre la muralla totes fetes malbé, no és maco, no és maco...

Després, anem al temple de la ciutat de Déu i entrem al barri musulmà, on jo em torno boja fent fotos i ma mare comprant i regatejant ("cada loco con su tema", no??). Els carrerons estan plens de botigues de menjar: espècies, dolços "musulmans", carn (que per cert, gràcies a  les parades de carn que vam veure, portem 2 dies sense provar la carn!! Eren molt desagradables), un home tallant ossos que suposo que són de vaca com si fossin troncs, una dona cuinant una pasta gelatinosa amb moltíssimes espècies, mil paradetes de collarets i braçalets i mocadors de coll,... El barri musulmà està ple de gent, es respira "vida" per tot arreu!!! Entrem a la gran mesquita. És curiós veure com l'estil arquitectònic xinès comparteix parets amb els escrits àrabs, com el minaret s'assembla més a

una pagoda que a un minaret, o com els musulmans xinesos porten les ulleres de cul de got i el gorro típic dels musulmans... Una zona ben diferent de la Xina que havia vist fins ara...

Després, descans a l'hostal amb cafetó i pastetes, i avió cap a Guilin.

Ahir a la nit vam arribar a Guilin, i avui al matí hem anat a veure les terrasses d'arròs de Longsheng, unes de les més famoses. Tot i que tot just sortint ens plovia, el temps ens ha aguantat tot el dia, i hem pogut veure les terrasses. Hem agafat un tour de l'hostal que sortia força bé de preu. El què no ens havien dit és que el tour era amb una guia xinesa d'aquelles que tenen veu de "pito" i que no callen ni sota la dutxa, i teníem ben bé 2h fins a arribar a les terrasses... uffff!!!! Ni posant Manu Chao a tot drap la feia callar!!!

El darrer cop que hi vaig estar amb l'Uri era el dia anterior a cap d'any xinès, i vam tenir moltíssims problemes en temes de transport (per dir que ens vam passar més de 1h per regatejar el preu amb un taxista perquè ens tornés i casi ens veiem dormint a les terrasses...), així que aquest cop em volia curar amb salut i anar amb un viatge organitzat. Això ens incloïa un espectacle de la minoria "red yao", que destaca per tenir els cabells llarguíssims i fer-se pentinats impossibles amb mil voltes de cabell en forma de corona al voltant del cap. En l'espectacle ens ensenyaven cançons típiques, valls típics, eines i maneres de viure

típiques i als homes els hi feien fer el pallasso una estona (amb pessigada al cul inclosa i chupito del licor d'arròs típic d'aquí). Ha sigut divertit si més no... Després hem dinat en un poblet d'allà dalt, en companyia d'algunes rates que baixaven pel darrere d'una casa on hi havia una espècie de "riu". La part "no turística" està una mica deixada, la veritat... Per sort, aquest cop no ens han matat cap gos a la cara, i m'he assegurat que no ens el posaven al plat, ma mare no tenia gens de ganes de provar-lo... Hem menjat el típic arròs fet a dins del bambú, pollastre amb caldó (boníssim!!!!!!) i verduretes amb bolets. Tot molt bo (tot i que després de veure les rates, el pollastre me l'he hagut de menjar tot jo... jajaja)

Visita als camps d'arròs, aquest cop sí, tots verds!!!, sessió de fotos i cap a Guilin de nou. Arribem, descansem una mica i anem al mercat de nit on ens firem un parell de teles pintades a mà i uns collarets i braçalets de pedra tot per 4duros (potser una mica més, però weno, sembla que vaig millorant en el tema "regateix", o almenys, això em fan creure!!!). Fem una passejada al voltant de les dues pagodes que estan enmig del riuet que creua Guilin. És una passada, els xinos són els reis de la il·luminació quan volen, a vegades poden ser molt "cutres", però quan no és excessiu, és encantador!!!

I res, menjar de carrer per 5yuans un plat de tallarines amb verduretes i espècies picants passat per la paella i ara a l'hostal, amb ganes d'escriure i poca son... Demà, agafarem una barqueta de bambú que ens porti a Yangshuo. És una de les coses que més em va agradar, així que espero que no ens plogui i que puguem gaudir del paisatge i la tranquil·litat d'anar baixant a poc a poc pel riuet envoltada de turonets verds!! Avui ja no prometo posar fotos, és tota una gimcana des d'aquí... Quan torni a Barcelona faré posts només de fotos, que també em fa gràcia tenir-los penjats per aquí!!!

![](http://napbuf.files.wordpress.com/2011/03/img_1911-1024x768.jpg)![](http://napbuf.files.wordpress.com/2011/03/img_1877-1024x768.jpg)
