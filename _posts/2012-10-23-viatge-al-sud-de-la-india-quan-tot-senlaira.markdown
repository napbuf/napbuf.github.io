---
author: napbuf
comments: true
date: 2012-10-23 20:32:19+00:00
layout: post
slug: viatge-al-sud-de-la-india-quan-tot-senlaira
title: 'Viatge al Sud de la Índia: "Quan tot s''enlaira"'
wordpress_id: 1698
categories:
- Índia
- Preparatius
---

Tots els viatges comencen igual:
El desig de conèixer, normalment ofegat pel ritme constant d'uns peus movent-se amunt i avall sobre un tros de fusta corcada, troba, per atzar, un instant on aferrar-se i fer sonar la seva veu. Aquest cop, no callarà. Aquest cop, agafarà embranzida. I, com diu la cançó "aunque nadie quiera bajar, cuando la máquina ya camina", ja no s'aturarà.

Primer, re-llegeixes entrades de quan, estant a l'altre punta de món, et creies lliure i capaç. Després, busques la [inspiració](http://napbuf.wordpress.com/2010/09/26/quan-la-curiositat-sapaga/), i comences a somiar.

I un dia, després de vendre les hores que em pertoquen, decideixo posar-hi remei. Tiro de targeta de crèdit (aquesta que fa mal al cap de 1 o 2 mesos, quan ja ni recordaves en què t'havies gastat els diners) i decideixo comprar un vol; EL vol.

On vaig?
Vietnam, Laos, Cambodja, Tailàndia, Myanmar, Malàsia, Índia, Bhutan, Japó... Tinc fam d'Àsia. Això ho tinc clar.

I en un obrir i tancar d'ulls, ho tinc decidit: aniré a la Índia. **Al Sud de la Índia**. Agafaré la motxilla, la càmara de fotos i un sac ple de paciència, i destaparé l'ampolla de la curiositat, per a que pugui vessar per tots els costats.

Sense pensar-m'ho dues vegades, compro els bitllets: Barcelona-Dubai-Mumbai un 23 de novembre, i tornada el 8 de desembre. Això em dóna 15 dies, 13 d'efectius. Són pocs... molt pocs, però al meu estómac no sembla importar-li. De cop, es disparen les alarmes i l'energia es desborda. Eufòria i neguit, amb una mica d'inconsciència.

M'hi he ficat amb els ulls tancats, el nas tapat, i les orelles sordes. I això és el que més em motiva. I tant que me'n sortiré, però a partir d'ara, serà una contra-rellotge amb salt d'obstacles i a les palpentes. I com m'agrada!

L'aventura ja fa dies que ha començat, o almenys, ja fa dies que és caldo de cultiu pels somnis. Intento buscar el mínim possible, intento anar filant el viatge, amb el mínim nombre de fils possibles, però sense quedar-me despullada... Quines ganes!!!

[gigya src="http://grooveshark.com/songWidget.swf" width="250" height="40" flashvars="hostname=cowbell.grooveshark.com&songIDs=24523566&style=metal&p=0"]

P.D: Tornaré a fer servir el blog per anar-ho explicant. A la Xina em va agradar molt fer-ho, i he d'aprofitar l'excusa per reprendre-ho!

[![](http://napbuf.files.wordpress.com/2012/10/img_20121011_150546.jpg)](http://napbuf.files.wordpress.com/2012/10/img_20121011_150546.jpg)
