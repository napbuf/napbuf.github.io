---
author: napbuf
comments: true
date: 2010-10-13 05:12:27+00:00
layout: post
slug: visita-a-lembaixada-espanyola
title: Visita a l'embaixada espanyola
wordpress_id: 371
categories:
- Xina
- 'Xina: Beijing'
- 'Xina: Beijing: Curiositats quotidianes'
---

Ahir vaig anar a l'embaixada espanyola. Estava ple de gent i semblava que hagués entrat a l'anunci de "ferrero roché"(o com s'escrigui!). Tothom encorbatat i ben vestit fent contactes amunt i avall. Fins que no va passar una bona estona em sentia fora de lloc. Tot allò no anava amb mi, ja només pel fet de sentir les converses i saber que en la majoria d'elles no hi tenia res a dir.
Però al final era curiós veure com alguna gent es movia de contacte en contacte mentre la colla d'estudiants "desenfudava" els escuradents per atacar al pernil, a la truita de patates, al salmó (oi com trobo a faltar el peix!!!!!) i a tots els plats que de ben segur no tornaré a provar per aquí i que tant m'agraden!!!
I al final de la nit, de copes per Sanlitun amb llargues converses, intentant arreglar el món. Quina nit més estranya tota ella...

I avui, sopar amb el director de relacions internacionals de la Politècnica de Madrid, i amb molts dels espanyols que estan aquí fent màster, projecte o doctorat. Tornaré parlant un castellà impolut!!!
