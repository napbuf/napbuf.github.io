---
author: napbuf
comments: true
date: 2010-11-19 00:36:00+00:00
layout: post
slug: la-calefaccio-a-beijing
title: La calefacció a Beijing
wordpress_id: 660
categories:
- Xina
- 'Xina: Beijing'
- 'Xina: Beijing: Curiositats quotidianes'
---

Crec que mereix un post especial (amb errors inclosos gràcies al fred que ja comença a fer a la meva habitació...).
Aquí no només la calefacció és centralitzada i el govern decideix quan l'engega i quan l'apaga, sinó que hi ha edificis que no tenen ni calefacció!!!
I això no seria un problema si el temps d'aquí fos com el de Barcelona, el problema és que ja fa més d'una setmana que les temperatures baixen de 0º a la nit i durant el dia no pujen gaire més, i la previsió pel què m'han comentat és que quan arribi l'hivern hivern morirem... :S
Es veu que durant els jocs olímpics (2008), es van construir molts edificis d'aquests bèsties en 4 dies. Però com que els jocs eren d'estiu, no hi van posar calefacció (pa'que??), i ara tots aquests edificis han estat o recomprats o cedits pel govern a insitutcions,universitats,... Entre ells, la mega residència en la que visc. He estat parlant amb gent que o porta anys aquí i han sobreviscut al fred (poca la veritat) o que hi van passar el primer any i al segon se'n van anar fora de la residència (la majoria).
M'han explicat històries una mica inversemblants: bullir aigua i fotre-hi els peus per escalfar-los mentre està per escaldar-se, posar tot de mantes entre la finestra i la cortina, dormir amb la roba tèrmica, 4 mitjons,guants,gorro i anorac inclosos cada nit, comprar una manta elèctrica i no treure-se-la de sobre, lligar-te a algú de la residència VIP (la dels doctorats, allà van amb màniga curta dins de l'habitació) i intentar passar el mínim temps aquí... El Sam em va comentar que ell quan es llevava al matí es trobava les gotes d'aigua de dins de la finestra (les que es creen per condensació) glaçades!!!! A dins de l'habitació!!!!!!
Espero poder dir que no n'hi ha hagut per tant d'aquí uns dies quan el fred arribi, però no les tinc totes... més que res perquè no m'he trobat a ningú que, havent passat algun hivern a Dayuncun, no digui que va ser un infern congelat...
