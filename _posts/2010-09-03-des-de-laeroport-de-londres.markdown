---
author: napbuf
comments: true
date: 2010-09-03 13:57:21+00:00
layout: post
slug: des-de-laeroport-de-londres
title: Des de l'aeroport de Londres
wordpress_id: 98
categories:
- Xina
- 'Xina: Beijing: Primers dies'
---

**_02/09/2010
12:23h _**_(Hora de Londres)_

Ja fa unes hores he arribat a l'aeroport de "London Heathrow". La tensió es respira a l'ambient. Estic a l'expectativa de com anirà aquesta aventura.

L'inici s'ha desenvolupat amb relativa normalitat. Dic relativa perquè per mi agafar un vol cap a Beijing no té res de normal, però es pot dir que en aquest primer vol fins a Londres tot ha estat com en els darrers vols "low cost" que he agafat. De totes maneres, he tingut la gran sort de seure al costat d'un home que cada 20 segons es posava la mà a dins dels pantalons, fins i tot quan estava esmorzant. Per mi ha estat bastant desagradable: intentant menjar-me l'entrepà de formatge i el suc al costat d'un senyor que amb una mà agafava l'entrepà i amb l'altre... a més jo seia a la seva dreta i el senyor era dretà, així que era inevitable no veure'l, inclús seient malament de cara al passadís... en fi, que he intentat menjar ràpid, posar-me els auriculars i intentar dormir o almenys tancar els ulls per no ser tan conscient de tot plegat. I quan ja semblava que agafava el son, un tremolor m'ha avisat que era hora de sortir d'allà i fer el pertinent transbord.

Traient la pols al meu anglès rovelladíssim, he canviat de terminal: de la 3 a la 5. Tot plegat 30 minutets. És al·lucinant aquest aeroport!!! Té uns avions immensos, una carretera amb túnels i tot, i un lloc de "Shoping, eating and services avaiable" que no me l'acabo... Potser aquesta darrera frase sona molt "pueblerucha", però és que viure aquí seria tot un "lujazo" si no fós perquè no té Internet gratuït! I a sobre, hauria de canviar a lliures per poder pagar... Així que em sembla que hauré de passar amb l'entrepà de botifarra, els carquinyolis de la mama i la xocolatina durant 6 hores fins que no agafi el següent avió, aquest ja sí, amb destinació final Beijing.

He estat contant les hores de vol, les hores efectives i tot plegat, però m'és impossible no fer-me un embolic mental si no ho escric.

Barcelona-Londres: -1h (passo de UTC+1 a UTC)

Londres-Beijing:+8h (passo de UTC a UTC+8)

Així la diferència horària de Barcelona a Beijing és de +7h. Però em sembla que ara mateix la diferència és de 6h pel tema que nosaltres canviem l'hora pel solstici de primavera i tardor per aprofitar les hores de llum (segons W7 "horario de verano"), i els xinesos sempre la mantenen.

De Londres surto a les 16:35 hora d'allà, i arribo a Beijing a les 9:30 del dia següent hora d'allà. Si l'hi resto les 7h de diferència, seria com arribar a la 2:30 hora de Londres, o 3:30 hora de Barcelona. Així, quan seria hora d'anar a dormir, jo ja començaré el dia següent, o sigui, que em menjo una nit, o sigui, que em faig una nit més vella sense haver-la dormit!!! Juass... D'això se'n diu fer-se gran sense adonar-se'n... Si més no és curiós per mi, i suposo que banal per molts d'altres... Això de què el temps passi igual però que avanci o retrocedeixi les hores sense haver-les viscut em fa menjar una mica el tarro... i després de haver estudiat relativitat especial encara més!
